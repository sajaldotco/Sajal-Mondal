
+++
date = 2018-10-31
lastmod = 2018-10-31
draft = false
tags = ["আমার নীতি", "আপোষহীন বিরোধিতা"]
title = "আমার নীতি ও আপোষহীন বিরোধিতা।"
math = true
summary = """
মা সরস্বতীর আশীর্বাদ না থাকলে যদি বিদ্যাবুদ্ধি অর্জন না করা যায় তাহলে নিউটন, আইনস্টাইন, পিথাগোরাস, ইউক্লিড, গ্যালিলিও বা লিওনার্দো দ্য ভিঞ্চি কিভাবে এত জটিল বৈজ্ঞানিক ও গাণিতিক সমস্যার সমাধান করলেন! যদি এখনকার হাল আমলের ইলন মাস্ক এর কথাই বলি, তিনি তো বিশ্বকর্মার পূজা করেননা হয়ত নাম ও শোনেননি। কিন্তু বিশ্বকর্মার আশীর্বাদ ছাড়াই এই ইলন মাস্ক হাইপারলুপ বা স্পেসএক্স এর প্রধান নির্বাহী ও প্রতিষ্ঠাতা। 

"""

[header]
image = "sheik_hasna.jpg"
caption = "আমার নীতি ও আপোষহীন বিরোধিতা"

+++
আমার বাবা মায়ের সবচেয়ে বড় ব্যর্থতা যে অনেক সময় আমি তাদের বিভিন্ন কথার বা সিদ্ধান্তের বিরোধিতা করি। স্বভাবত আমি প্রথাবিরোধী হওয়ায় যাপিত জীবনের অনেক আচার অনুষ্ঠানে অংশগ্রহণ বা সেগুলো পালনে বিরত থাকি। একটা সময় থেকে আমি যেকোন ধর্মীয় উৎসবের শুভেচ্ছা জানানো থেকেও বিরত থাকি। আমি শুধুমাত্র সেইসব উৎসবে শুভেচ্ছা জানাতে আগ্রহী যেগুলো সার্বজনীন এবং যে অনুষ্ঠানগুলোতে অংশগ্রহণকারীকে কোনো ধর্মীয় মোড়কে উপস্থাপন করা হয় না। সাধারণত হিন্দু সমাজে কাউকে শ্রদ্ধা জানানোর পদ্ধতি হল প্রণাম করা যা কারুর পায়ের উপর উপুড় হয়ে বা হাতজোড় করে প্রণাম জানিয়ে পরে পায়ের ধূলি মাথায় নেয়া। আমি একজন মানুষ হয়ে আরেকজন মানুষের করা আমাকে এই শ্রদ্ধা জানানোর পদ্ধতিকে মানবিক মনে করিনা। ভাবুন আমি কেন মানুষ হয়ে আরেকজন মানুষকে ঐপদ্ধতিতে শ্রদ্ধা জানাবো যদিও সে আমার থেকে বেশি বিদ্যাবুদ্ধি সম্পন্ন! আমি মনেকরি কাউকে শ্রদ্ধা জানাতে বা সম্মান প্রদর্শনের জন্য তার পদধূলি নেয়ার প্রয়োজন নেই। 

হিন্দু সমাজে একটা প্রচলিত প্রথা আছে যা আশীর্বাদ নামে পরিচিত। আসলে বাস্তবিক ক্ষেত্রে এর কোনো প্রভাব আছে বলে আমি মনে করিনা। আর যদি প্রভাব থাকতো তাহলে পরীক্ষায় পাশের জন্য বড়বড় মন্দিরে বা ধর্মগুরুদের কাছথেকে আশীর্বাদ নিয়ে আসলেই তো ল্যাঠা চুকে যায়, বই পড়ার দরকার হয়না। মা সরস্বতীর আশীর্বাদ না থাকলে যদি বিদ্যাবুদ্ধি অর্জন না করা যায় তাহলে নিউটন, আইনস্টাইন, পিথাগোরাস, ইউক্লিড, গ্যালিলিও বা লিওনার্দো দ্য ভিঞ্চি কিভাবে এত জটিল বৈজ্ঞানিক ও গাণিতিক সমস্যার সমাধান করলেন! যদি এখনকার হাল আমলের ইলন মাস্ক এর কথাই বলি, তিনি তো বিশ্বকর্মার পূজা করেননা হয়ত নাম ও শোনেননি। কিন্তু বিশ্বকর্মার আশীর্বাদ ছাড়াই এই ইলন মাস্ক হাইপারলুপ বা স্পেসএক্স এর প্রধান নির্বাহী ও প্রতিষ্ঠাতা। মা লক্ষীর আশীর্বাদ ছাড়াই বিল গেটস বা ওয়ারেন বাফেট কি করে বিশ্বের শ্রেষ্ঠ ধনী গেল! কেন মানুষ এখন চেহারার খুত সারাতে কার্তিকের আশীর্বাদ না নিয়ে একজন প্লাস্টিক সার্জনের কাছে যায় ! ভাবুন, নিজেকে প্রশ্ন করুন, আপনার মস্তিক স্বাধীন। 

কেউ যখন আমাকে বলে দাদা আশীর্বাদ করবেন যেন এই হয় ওই হয়, আমি খুব বিনয়ের সাথে তাকে শুভকামনা জানাই। আমি জানি এই শুভকামনা জানানোর জন্য তার অবস্থার কোনো পরিবর্তন হবে না যতক্ষন না সে নিজে সেটা পরিবর্তনের চেষ্টা করবে। তবুও আমি সচেতনভাবে এটা করি শুধুমাত্র সান্তনা স্বরূপ এবং তার মনোবল বৃদ্ধির জন্য। কেউ নতুন কিছু অর্জন করলে তাকে অভিনন্দন জানাই স্বাগত জানাই। এটা আমার ব্যক্তি স্বাধীনতা যে আমি কাকে কিভাবে সাধুবাদ জানাবো বা উইস করব আর তার সাথে আমার সম্মান প্রদর্শন বা হেও করার কোনো সম্পর্ক নেই। কাউকে সামনে নমস্কার বলে পিছনে গিয়ে তোর গুষ্টি টুট টুট টুট না বলে তাকে সামনাসামনি শুভসকাল শুভরাত্রি জানানো অনেক ভালো। কাউকে কেমন আছেন জিজ্ঞেস করলে কেউ কেউ বলে আপনাদের আশীর্বাদে ভালো আছি এটা যে একটা ডাহা মিথ্যা কথা তা সেও জানে। হয়ত এটা সাধারণত মানুষ বলে অন্যকে তৈলাক্ত করার জন্য ও তার কাছ থেকে সুবিধা আদায়ের জন্য। তাই আমি সর্বদা এই মেকি নম্রতা বা ভদ্রতা এড়িয়ে চলি।

আপনি সারাদিন হরেকৃষ্ণ হরেকৃষ্ণ করেন তাতে আমার আপত্তি নেই কিন্তু সেই আপনি যখন মানুষের জমির আইল গোপনে একটু একটু করে ঠেলেন তখন আপনাকে খুচরা শয়তান মনে হয়। আপনি সারাদিন ধর্মকর্ম করেন কিন্তু সেই আপনিই আবার যদি আরেকজনের নামে মিথ্যা নিন্দা করেন তাহলে আপনাকে কি বলা যায় ! নিঃসন্দেহে আপনাকে ভন্ড বলা যায় আর যদি আপনার ওই গ্রন্থ গুলো এইসব শেখায় তাহলে আপনার ওই গ্রন্থ সভ্যতার পরিপন্থী। ক্রমবিকাসমান সভ্যতার পরিপন্থী যা কিছু আছে সবই বর্জনীয়, ব্যক্তিগতভাবে এই সব রীতিনীতি পালনের ঘোর বিরোধী আমি। হিন্দু সমাজের সবচেয়ে বড় কলঙ্ক হল 'জাত' প্রথা যা একই রকম দেখতে, একই ভাষায় ও একই সংস্কৃতি পালন করা মানুষের ভিতর ভেদাভেদ সৃষ্টি করা জঘন্যতম সিস্টেম। ব্রাম্মনদের পেলে আমি একটা প্রশ্ন করি তা হল 'যে জাত প্রথা পালনের শুরু হয়েছিল কর্মের ভিত্তিতে তা কেন আজ জন্মের ভিত্তিতে' ! বেশিরভাগ ব্রাম্মনই এই কথা এড়িয়ে যায় অথবা কেউ গোজামিল দেয়ার চেষ্টা করে। একই ঈশ্বরের পূঁজা করা লোকের ভিতরে এই এই তথাকথিত উৎকৃষ্ট বা নিকৃষ্ট বিভাজন থাকে তাহলে তারা অন্য ধর্মের লোকদের কি মনে করে! 

তাই সকল প্রকার জাত পাত ও পুরানো প্রথা নিপাত যাক, মানবতা মুক্তি পাক। মানুষের মূল্যায়ন হোক তার মানসিকতা ও কর্মের বিচারে, জয় হোক মানবতার।

সজল মন্ডল

১০/১১/২০১৮
