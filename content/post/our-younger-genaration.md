
+++
date = 2018-12-11
lastmod = 2018-12-11
draft = false
tags = ["স্যাটায়ার", "প্রজন্ম"]
title = "হাই হ্যালো ডুড প্রজন্ম ও তাদের ভাবনা"
math = true
summary = """
এখনকার স্মার্ট ছেলে মেয়েরা একটা উপলক্ষ পেলেই ডিপি চেন্জ করে। আবার ছবি তোলার সময় মুখটা বাঁকা বা সুচালো না করলে যেন ঠিক সেই সেক্সী বা হ্যান্ডসাম ভাবটা আসেনা। অন্যদিকে এরা কোন উপলক্ষ ছাড়াই মাঝে মাঝে দুইটা রুটির মাঝখানে একটুকরো মাংস দিয়ে বার্গার না কি যেন খায়। তারপর পোস্ট করে সোশ্যাল নেটওয়ার্ক সাইটে আর হ্যাশট্যাগ দেয় সো ইয়ামি সো ডেলেসিয়াস। এরা আসলে হাই হ্যালো ডুড প্রজন্ম এবং বেশিরভাগই আই হেট পলিটিক্স গোত্রের। এরা কে যে কখন কার জাস্টফ্রেন্ড, বেস্টফ্রেন্ড, বয়ফ্রেন্ড, গার্লফ্রেন্ড আবার কখন যে আনফ্রেন্ড হয়ে যায় ঠিক বুঝে ওঠা দায়। 

"""

[header]
image = "sajal..jpg"
caption = "হাই হ্যালো ডুড প্রজন্ম ও তাদের ভাবনা"

+++

ফেসবুকে না আসলে অনেককিছুই জানতে পারতামনা যেমন ডিপি কাকে বলে। এখনকার স্মার্ট ছেলে মেয়েরা একটা উপলক্ষ পেলেই ডিপি চেন্জ করে। আবার ছবি তোলার সময় মুখটা বাঁকা বা সুচালো না করলে যেন ঠিক সেই সেক্সী বা হ্যান্ডসাম ভাবটা আসেনা। অন্যদিকে এরা কোন উপলক্ষ ছাড়াই মাঝে মাঝে দুইটা রুটির মাঝখানে একটুকরো মাংস দিয়ে বার্গার না কি যেন খায়। তারপর পোস্ট করে সোশ্যাল নেটওয়ার্ক সাইটে আর হ্যাশট্যাগ দেয় সো ইয়ামি সো ডেলেসিয়াস। এরা আসলে হাই হ্যালো ডুড প্রজন্ম এবং বেশিরভাগই আই হেট পলিটিক্স গোত্রের। এরা কে যে কখন কার জাস্টফ্রেন্ড, বেস্টফ্রেন্ড, বয়ফ্রেন্ড, গার্লফ্রেন্ড আবার কখন যে আনফ্রেন্ড হয়ে যায় ঠিক বুঝে ওঠা দায়।

কথায় কথায় এদের গালি না দিলে ঠিক স্মার্টনেসটা ফুটে ওঠে না। বিগত কয়েক বছরে এরা 'বাল' কে একটা দৈনন্দিন সাহিত্য চর্চার পর্যায়ে নিয়ে গেছে। বাল বলতে হিন্দি ভাষীরা চুলকে বোঝে আর বাঙালি বোঝে গুপ্তকেশ। তবুও এরা প্রায়শই বলে বালের ফেসবুক, বালের নেট, বালের ফোন, বালের চার্জার, বালের দিন, বালের রাত, বালের খাবার, বালের ড্রেস ইত্যাদি ইত্যাদি। এই বালকেই এরা কখনো প্রতিবাদের ভাষা হিসাবে ব্যবহার করে যেমন: তুই আমার বাল করতে পারবি অথবা আমার বাল ফালাবি? আবার বিরক্তি প্রকাশের ক্ষেত্রেও বলে; ধুর বাল কিছুই ভালো লাগে না। এরকম অসংখ্য উদাহরণ আছে যা লিখতে গেলে ঘন্টার পর ঘন্টা পেরিয়ে যাবে।

আমি এই প্রজন্মের প্রতি মোটেও রাগন্বিত নই তবে কিছুটা হতাশ। কে কি খাবে তা ঠিক করে দেয়ার আমি কেউ নই তবুও বলি, জাঙ্ক ফুডে/ফাস্ট ফুডে অনেক ক্যালরি থাকলেও বা খেতে সুস্বাদু লাগলেও আমাদের এই শরীর আসলে এটাতে খুব বেশি অভ্যস্ত নয়। তাই ভালোর থেকে এর ক্ষতির পরিমানই বেশি। আগে বাঙালি এটা বলতে গর্ববোধ করত যে তারা মাছে ভাতে বাঙালি। আর এখনকার এরা অতি আধুনিকতা দেখাতে গিয়ে রোজ বার্গার বা পিৎজা নাহলে চলে না। কাউকে গালাগালি না করেও যে প্রতিবাদ বা কোন কিছুর সমালোচনা করা যায় এরা সেই চর্চা থেকে দিন দিন পিছিয়ে যাচ্ছে। তাইতো বলি, হে প্রজন্ম তোমরা শিক্ষাগ্রহণের জন্য তোমাদের অতীতকে ভুলে যেও না। হটাৎ পাল্টাতে চেয়ো না সবকিছুকেই। সময়ের সঙ্গে খাপ খাইয়ে পরিবর্তিত কর নিজেকে। আর সেই পরিবর্তনের মাধ্যমেই সভ্য সুন্দর হয়ে ওঠ।

সজল মন্ডল

১১/১২/২০১৮
