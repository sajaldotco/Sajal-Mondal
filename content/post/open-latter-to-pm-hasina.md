+++
date = 2018-10-31
lastmod = 2018-10-31
draft = false
tags = ["খোলা চিঠি", "শেখ হাসিনা"]
title = "প্রধানমন্ত্রী শেখ হাসিনার প্রতি খোলা চিঠি"
math = true
summary = """
আপনার ঘৃনা প্রতিহিংসার রাজনীতি অতীতকেও হার মানিয়েছে যখন দেখি আপনার সহকারী ও সরকারের একজন মন্ত্রী বাংলাদেশ সংবিধান প্রণেতাকে কাদিয়ানী নাস্তিক বলে আখ্যা দেয়। ব্যক্তিগত জীবনে কে কি খাবে, কে কি পরবে, কে কি বলবে বা কে কি ধর্ম পালন করবে এটা তার ব্যক্তি স্বাধীনতা। আপনি বলেছিলেন "যারা মদ ও শুকরের মাংস খায় তারা বিকৃত"। আমি মানুষের মত প্রকাশের স্বাধীনতায় বিস্বাস করি, সেই অনুযায়ী একজন ব্যক্তি হিসাবে আপনি কাউকে বিকৃত বলতে পারেন কিন্তু একজন রাষ্ট্রপ্রধান হিসাবে আপনি তা বলতে পারেন না। অথচ এই আপনি সাতান্ন ও বত্রিশ ধারার মাধ্যমে মানুষের মত প্রকাশের ক্ষমতাকে রুদ্ধ করেছেন।তাই আপনি মানুষের মত প্রকাশের স্বাধীনতা হরণ করে যতই উন্নয়নের গল্প শোনান না কেন তা প্রহসন। 

"""

[header]
image = "rape-in-Bangladh.jpg"
caption = "ধর্ষকামী বাংলাদেশ"

+++

প্রিয় শেখ হাসিনা, জানেন আমার মত সাধারণ মানুষ কখন মুখ খোলে? যখন দেয়ালে পিঠ থেকে যায়। আমি জিয়ার সামরিক শাসন দেখিনি, এরশাদের স্বৈরাচারী শাসনের সময়েও তেমন ভালো বুঝতাম না, কিন্তু আমি আপনার স্বৈরাচারী স্বেচ্ছাচারী শাসন দেখছি। এটা স্পষ্টত ফ্যাসিবাদ। আপনার লেলিয়ে দেয়া পুলিশ ও এলিট ফোর্সরা শিবের তান্ডব নৃত্য করছে আর আপনি টিনের চসমা পরে আছেন;নাকি এটা আপনার নির্দেশেই হচ্ছে বুঝতে একটু কষ্ট হচ্ছে! শুনেছি আপনার নির্দেশ ছাড়া নাকি এই দেশে কিছুই হয় না। আপনি হও বললে হয়ে যায়। 

শিক্ষা জাতির মেরুদন্ড হলে শিক্ষকরা সেই মেরুদণ্ডের ধারক ও বাহক। আর আপনি একজন শিক্ষক মাইদুলকে জেল খাটালেন শুধু মাত্র তার মত প্রকাশের জন্য। আমার বন্ধু আসিফ বলত কাঁচপুর ব্রিজ পার হলে সব ইতর, আজ দেশের গুরুত্বপূর্ন পদে যাদের দেখছি তাদের ইতর ছাড়া ভালো কিছু মনে হচ্ছে না। ইতিহাস বলছে পৃথিবীর কোনো ফ্যাসিবাদী সরকার খুব বেশিদিন টেকেনি, আর যদিও কেউ অনেকদিন ক্ষমতায় থেকেছে তবুও ইতিহাস ও সময় তাকে ক্ষমা করেনি নিক্ষেপ করেছে আস্তাকুড়ে। ইতিহাসের নির্মম বলি হতে হয়েছে তাদের। জানেন তো ইউরোপে এখনো নাৎসি বাহিনীর কাউকে পেলে বিচারের মুখোমুখি করা হচ্ছে। 

আপনার উপদেষ্টা যাকে আমরা দরবেশ বাবা বলে চিনি, কয়েকদিন আগের খবরে প্রকাশ তিনি 300 কোটি টাকা খেয়ে জিএমজি কে ডুবিয়েছে। এর আগে শেয়ারবাজার, হলমার্ক ও বাংলাদেশ ব্যাংক থেকেও হাজার হাজার কোটি টাকা গায়েব হয়েছে। আপনার অর্থমন্ত্রী কি এর দায় এড়াতে পারে? শেখ হাসিনা, প্রতিহিংসার রাজনীতিতে আপনার অবস্থান এখন স্পষ্ট। মনে পরে আপনি ড.ইউনুস কে বয়স বেশির অভিযোগ করে গ্রামীন ব্যাংক থেকে বের করে দিয়েছিলেন, তা আপনার মন্ত্রী সভার অর্থমন্ত্রীর বয়স কত বলে আপনার মনে হয়! 

আপনার ঘৃনা প্রতিহিংসার রাজনীতি অতীতকেও হার মানিয়েছে যখন দেখি আপনার সহকারী ও সরকারের একজন মন্ত্রী বাংলাদেশ সংবিধান প্রণেতাকে কাদিয়ানী নাস্তিক বলে আখ্যা দেয়। ব্যক্তিগত জীবনে কে কি খাবে, কে কি পরবে, কে কি বলবে বা কে কি ধর্ম পালন করবে এটা তার ব্যক্তি স্বাধীনতা। আপনি বলেছিলেন "যারা মদ ও শুকরের মাংস খায় তারা বিকৃত"। আমি মানুষের মত প্রকাশের স্বাধীনতায় বিস্বাস করি, সেই অনুযায়ী একজন ব্যক্তি হিসাবে আপনি কাউকে বিকৃত বলতে পারেন কিন্তু একজন রাষ্ট্রপ্রধান হিসাবে আপনি তা বলতে পারেন না। অথচ এই আপনি সাতান্ন ও বত্রিশ ধারার মাধ্যমে মানুষের মত প্রকাশের ক্ষমতাকে রুদ্ধ করেছেন।তাই আপনি মানুষের মত প্রকাশের স্বাধীনতা হরণ করে যতই উন্নয়নের গল্প শোনান না কেন তা প্রহসন। 

মনে পড়ে আজ থেকে দুই বছর আগে নাসিরনগরের ঘরপোড়া মানুষদের কথা, তখন আপনি তাদের উদ্যেশ্যে কিছু না বলে খুলনার এক ক্রিকেটারকে ভালো খেলার জন্য বাড়ি উপহার দিয়েছিলেন। জানি কেন দিয়েছিলেন; ভোটের রাজনীতি, সংখ্যাগুরুর সেন্টিমেন্টের জন্য। আজও আপনার পররাষ্ট্রমন্ত্রণালয় সৌদি পাঠানো নারী শ্রমিকদের উপর অকথ্য নির্যাতনের বিরুদ্ধে কিছু বলেনি, কোনো ব্যবস্থাও নেয়নি। আপনি ভালো করেই জানেন যে সেখানে আমাদের নারী শ্রমিক রা কিভাবে কতটা যৌননির্যাতনের শিকার হচ্ছে। কই এই বিষয়ে তো আজও আপনার কোনো বক্তব্য পেলাম না, উল্টে শুনলাম আপনি নাকি হাফ সৌদি হয়ে গেছেন। জানেন তো ওই সৌদি বাংলাদেশের স্বাধীনতার স্বীকৃতি কবে দিয়েছিল; আপনার পিতার মৃত্যুর পরে। 

বাংলাদেশ সংবিধানের চার মূলনীতির সবকয়টিকেই আপনি ভেঙেছেন, দেশের এমন কোনো সেক্টর নেই সেখানে নৈরাজ্য নেই, এর দায় আপনি এড়াতে পারেন না। আপনার একই অঙ্গে যে কত রূপ তা সময়ই দেখিয়ে দিল। মনে পড়ে সেই আশির দশকে আপনি যখন বাংলাদেশে এসেছিলেন, এয়ারপোর্টে এসে সে কি কান্না। ভুলে গেলেন সে সব ! আসলে আপনার একহাত থাকে পায়ে আরেক হাত থাকে গলায়। যখন উপায় থাকে না তখন পা ধরেন আর যখন সুযোগ পান তখন গলা চেপে ধরেন। সত্যি বলতে আপনি বা আপনার সরকারে যুক্ত ব্যক্তিবর্গ বাংলা সিনেমায় অভিনীত যে কোনো অভিনেতা বা অভিনেত্রীর থেকে দক্ষ। আপনাদের অভিনয় দেখলে সিনেমা দেখার প্রয়োজন হয় না। 

আপনি রোহিঙ্গাদের জামাই আদর করে, এদেশীয় ভূমিপুত্র হিন্দু, বৌদ্ধ, খ্রিস্টান ও আদিবাসীদের উপর নির্মম অত্যাচার করেন, কেন? এগুলো আপনি ভোটের রাজনীতির জন্য করেন নাকি সুন্নত পালন করেন মাঝে মাঝে বুঝতে অসুবিধা হয়। আপনার এই দুই টার্মে জনবান্ধব নয় এরকম অনেক আইন পরিবর্তন করেছেন যেমন আইসিটি আইনের 57 ও 32 ধারা, বস্তুত এই ধারা মানুষের মত প্রকাশের অধিকারকে ক্ষুন্ন করে। আপনি মাদকদ্রব্য নিয়ন্ত্রণ আইন সংশোধন করেছেন যা আপনার পাইক পেয়াদা বাহিনীর নতুন ইনকাম সোর্স। আপনি কি জানেন এখানে শত্রু সম্পত্তি/অর্পিত সম্পত্তি আইন আছে যার ফলে সংখ্যালঘু হিন্দুরা তাদের পৈতৃক সম্পত্তি হারায়! জানেন কিন্তু আপনি তো এখন সহি মুসলিম, তাই হিন্দু সম্পত্তিকে আপনার গনিমতের মাল মনে হয়, তাইনা মাননীয়া!? 

এখানে প্রধানবিচারপতি অসুস্থ হয় আর আমাদের তা আইনমন্ত্রীর কাছ থেকে শুনতে হয়, কিন্তু কেন! কথিত আছে যে তিনি দুর্নীতিবাজ, তা তিনি যদি দুর্নীতি করে প্রধানবিচারপতি হন তাহলে কোন মহাদুর্নীতিবাজরা তাকে নিয়োগ দিয়েছিল!? সবই তো বুঝি, হলিউড বা বলিউডের সিনেমায় দেখি তো একজন কে দিয়ে খুন করিয়ে সেই খুনিকেই অন্য কাউকে দিয়ে খুন করা হয় সাক্ষী প্রমান লোপাটের জন্য, সেই গেম তো এখানেও হচ্ছে। ঐদিকে আপনার নৌ-পরিবহন মন্ত্রী তো প্রমান করেছেন তিনি কতটা ইতর আর তার হাত কত লম্বা। বাহ বাহ আমরা তালিয়া বাজাচ্ছি তার এবং তার অশিক্ষিত মুর্খবাহিনীর সার্কাস দেখে। পরিবহন সেক্টরে যে নৈরাজ্য দেখালো আপনার মন্ত্রী তা পোড়ামবিল দিয়েই খোদাই করে রাখা উচিত। আপনি কি জানেন, একটা মৃত্যুপথযাত্রী শিশুকে পথে আটকিয়ে সময় নষ্ট করে তাকে মেরেছে আপনার পরিবহন মফিয়ালীগ। এই হত্যার দায় এড়াতে পারে না আপনার শাহজাহান খান সেনা! সামনে আবারও নির্বাচন, সেই পুরোনো হিসাব মত জানতে ইচ্ছে হয় আপনার কি সংখ্যালঘু ভোটের প্রয়োজন আছে? নাকি হেফাজত সেই ভোট সংখ্যার পরিপূরক! জানি আমার মত অতিসাধারণ লোকের এসব প্রশ্নের উত্তর দেয়ার সময় বা মানসিকতা কোনোটাই আপনার নেই। তবুও বললাম ও লিখলাম নিজের বিবেকের দংশনে। এখনো দেশে বা বিদেশে আপনার যে ব্যক্তি ইমেজ আছে দয়াকরে সেটাকে আর নষ্ট করবেন না, আপনার কাছে এ আমার অনুরোধ।

ইতি,
এক স্বাধীন দেশের পরাধীন নাগরিক
সজল মন্ডল
৩১/১০/২০১৮
