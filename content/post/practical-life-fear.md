+++
date = 2017-07-17
lastmod = 2018-03-08
draft = false
tags = ["মৌলবাদী", "বাংলাদেশ", "খণ্ডচিত্র"]
title = "মৌলবাদী বাংলাদেশের খণ্ডচিত্র"
math = true
summary = """
ড. অভিজিৎ রায় কে যেদিন যেদিন হত্যা করা হয় তার দুদিন পর, জিপি হাউজের পঞ্চম তলায় বেশিরভাগ প্রকৌশলীর চোখে মুখে আমি যেন বিজয়ের আনন্দ দেখেছি। সেখানে বেশিরভাগ লোকের কাছে এই হত্যাটা তেমন কোনও অপরাধই নয়। আমার পাঁচ ওয়াক্ত নামাজ পড়া বসও বলেন, তার লেখালেখি ঠিক হয়নি। আমার আরেক সহকর্মীতো আরেক ধাপ এগিয়ে এই হত্যা কে বৈধতা দেয়ার জন্য কোরান এর বিভিন্ন আয়াত ফেসবুকে শেয়ার করতে লাগলেন। 
"""

[header]
image = "islamic-Bangladesh.jpg"
caption = "মৌলবাদী বাংলাদেশের খণ্ডচিত্র"

+++

ঘটনা - ১ 

জিপি হাউজের ক্যাফেতে বসে কফি পানে ব্যাস্ত আমি আর আমার সহকর্মী, হঠাৎ কানে এলো হুজুর টাইপের এক সিনিয়র ইঞ্জিনিয়ার আরেকজনকে বলছেন, কোরান বাংলাতে পড়া ঠিক নয়। কারন হিসাবে তিনি বলছেন, আরবিতে এমন কিছু শব্দ বা বাক্য আছে যার সঠিক বঙ্গানুবাদ সম্ভব নয়, তাই এটা কুফুরিও। তিনি এটাও বলেন, প্রথম কোরান বাংলায় অনুবাদ করেন একজন বিধর্মী সেখানে দেখাযায় অনেক কিছু ভুলভাবে অনুবাদ করা হয়েছে। তারপরে অনেক আলেমরাই এটিকে সঠিকভাবে অনুবাদ করতে গিয়েও সফল হননি। আমি আমার সহকর্মীকে জিজ্ঞাসা করলাম, এ ব্যাপারে তোমার কি অভিমত। সে বলল, এ ব্যাপারে আমার কোন মতামত নেই। আমি তাকে বললাম, দেখ ইঞ্জিনিয়ারিং এর বিভিন্ন পাঠ্যবইয়ে অনেক শব্দ আছে যার অনুবাদ কেউ এখনও কেঁউ করেনি এটা নিশ্চিত, কিন্তু আমি মনে করি যেকোন শব্দ বা বাক্যকে অবশ্যই অনুবাদ করা সম্ভব। এখানেই সে আমাকে থামিয়ে দিয়ে বলল, এ ব্যাপারে আমার কোনও আগ্রহ নেই। এবং আমি মনে করি কোরান আরবিতে পড়া ও লেখা সুন্নত। 

ঘটনা - ২ 

ড. অভিজিৎ রায় কে যেদিন যেদিন হত্যা করা হয় তার দুদিন পর, জিপি হাউজের পঞ্চম তলায় বেশিরভাগ প্রকৌশলীর চোখে মুখে আমি যেন বিজয়ের আনন্দ দেখেছি। সেখানে বেশিরভাগ লোকের কাছে এই হত্যাটা তেমন কোনও অপরাধই নয়। আমার পাঁচ ওয়াক্ত নামাজ পড়া বসও বলেন, তার লেখালেখি ঠিক হয়নি। আমার আরেক সহকর্মীতো আরেক ধাপ এগিয়ে এই হত্যা কে বৈধতা দেয়ার জন্য কোরান এর বিভিন্ন আয়াত ফেসবুকে শেয়ার করতে লাগলেন। বাক বিতণ্ডার এক পর্যায়ে আমি তাকে বললাম আপনার কোরানের আইন তো এই দেশে চলেনা, তাহলে আপনি কেন এগুলো প্রচার করে এদেশের আইনকে বৃদ্ধাঙ্গুলি দেখাচ্ছেন। তিনি আমাকে বললেন যেকোন মুসলমানের আগে কোরানের আইন মানা উচিৎ, তারপর অন্যকিছু। আগে আমি দেখেছি এই ওপেন স্পেস অফিসকে পিন পতন নীরবতায় কাজ করতে, কিন্তু সেদিন এটা ছিল কোলাহল পূর্ণ । বেশিরভাগ জায়গাতেই তার আলোচনা, যতটা না আলোচনা তার বেশিরভাগই  সমালোচনা। অনেকের মতে এভাবেই একদিন কাফের মুক্ত পৃথিবী হবে, যেখানে থাকবে সবাই মুসলমান। 

ঘটনা - ৩

তুরস্কে যখন সেনাবাহিনী যখন ক্যু করে তখন আমি জিপি হাউজের বেশিরভাগ লোকের হৃদয়ে রক্তক্ষরণ দেখেছি। তাদের মতে  এরদয়ান ইসলামের ধারক ও বাহক তাই তার সংকট মানে পুরো মুসলিম জাহানের সংকট। আমার এক বস বাংলাদেশে সেনাশাসন চান সেই তিনিই আবার তুরস্কে সেনাশাসন চান না। তার মতে পাকিস্থানের মত তিনিও বাংলাদেশে সেনা শাসন জারি হোক, তাহলে দেশে আইনের শাসন ও ন্যায় বিচার প্রতিষ্ঠিত হবে। বাংলাদেশে সেনাসাসন চাওয়ার একটি উদ্দেশ্য যে বেশিরভাগ সৈনিকই ইসলামিক মাইন্ডেড আর অপরদিকে তুরস্কের ক্যু করা সেনারা সেকুলার মাইন্ডেড। সেদিনও এই ঘটনাকে সেখানকার বেশিরভাগ লোক ইহুদী নাসারাদের ষড়যন্ত্র বলে চালিয়ে দিতে লাগল। সেদিন এরদয়ানকে ভণ্ড সয়তান বলায়, অনেকেই আমাকে কাফের আখ্যা দিয়ে দিল, অথচ আমি সবসময় সবজায়গাতেই সেনাবাহিনীর ক্যু' র বিপক্ষে। সেই এরদয়ান যখন সেনাবাহিনীর ক্যু রুখতে সমর্থ হলেন, আবারও আমি সবাইকে বিজয়ের আনন্দে ভাসতে দেখেছি।  

সজল মণ্ডল
৮ ই মার্চ ২০১৮
খুলনা, বাংলাদেশ
