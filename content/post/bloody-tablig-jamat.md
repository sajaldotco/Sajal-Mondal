+++
date = 2018-12-02
lastmod = 2018-12-02
draft = false
tags = ["তাবলীগ-জামাত", "রক্তাক্ত-ইজতেমা"]
title = "তাবলীগ জামাতের হিংস্রতা ও রক্তাক্ত ইজতেমা"
math = true
summary = """
মুসলিম মুসলিম ভাই ভাই, তবে তা শুধু স্বার্থের কারণে ও প্রতিপক্ষ দমনের সময়। তাইতো সারা দেশের মানুষ গতকাল দেখল স্বার্থের ব্যাঘাত ঘটলে তারা একই ধর্মের একই আদর্শের কারুর উপর চড়াও হতে দ্বিধা করেনা। তারা হিংসার চরম পর্যায়ে গিয়ে কথিত এক ভাই আরেক ভাইয়ের রক্তে হাত লাল করতে দ্বিধা করেনা। হুমায়ুন আজাদ বলতেন যারা মসজিদ ভাঙে মন্দির ভাঙে তারা সবাই ধার্মিক কিন্তু যারা ভাঙাভাঙিতে নেই তারা নাস্তিক বা অবিশ্বাসী। হ্যাঁ উনি মিথ্যা বলেন নাই। আর শেষে নিজের দোষ ঢাকতে বাঙালি মুসলিম কিছু মুখস্ত কথা সবসময় বলে 'সব ইহুদি নাসারাদের ষড়যন্ত্র' ,হ্যাঁ এখানে মুসল্লিদের দুই পক্ষের মারামারিতেও ইহুদীরাই জড়িত! 

"""

[header]
image = "bloody-jamat.jpg"
caption = "প্রধানমন্ত্রী শেখ হাসিনা"

+++

মুসলিম মুসলিম ভাই ভাই, তবে তা শুধু স্বার্থের কারণে ও প্রতিপক্ষ দমনের সময়। তাইতো সারা দেশের মানুষ গতকাল দেখল স্বার্থের ব্যাঘাত ঘটলে তারা একই ধর্মের একই আদর্শের কারুর উপর চড়াও হতে দ্বিধা করেনা। তারা হিংসার চরম পর্যায়ে গিয়ে কথিত এক ভাই আরেক ভাইয়ের রক্তে হাত লাল করতে দ্বিধা করেনা। হুমায়ুন আজাদ বলতেন যারা মসজিদ ভাঙে মন্দির ভাঙে তারা সবাই ধার্মিক কিন্তু যারা ভাঙাভাঙিতে নেই তারা নাস্তিক বা অবিশ্বাসী। হ্যাঁ উনি মিথ্যা বলেন নাই। আর শেষে নিজের দোষ ঢাকতে বাঙালি মুসলিম কিছু মুখস্ত কথা সবসময় বলে 'সব ইহুদি নাসারাদের ষড়যন্ত্র' ,হ্যাঁ এখানে মুসল্লিদের দুই পক্ষের মারামারিতেও ইহুদীরাই জড়িত! এখানে হাজার হাজার ইহুদিরা দাড়ি রেখে টুপি পরে মুসল্লিদের উপর আক্রমণ করেছে, তাদের রক্তাক্ত করেছে ও হত্যা করেছে !

কেউ শান্তিপূর্নভাবে ধর্ম কর্ম করবে তাতে কারুর আপত্তি থাকার কথা নয়। কিন্তু এই গতকালকের ঘটনায় ঢাকা শহরের একটা প্রবেশদ্বার প্রায় বন্ধ ছিল সারাদিন। যান চলাচল বন্ধ থাকায় হাজার হাজার মানুষ কর্মস্থলে যেতে পারেনি, রুগী নিয়ে এম্বুলেন্স হাসপাতালে যেতে পারেনি বা কোনো পরীক্ষার্থী পরীক্ষাকেন্দ্রে যেতে পারেনি। এই অপূরণীয় ক্ষতির দায় কে নিবে ? কে নেবে ২০০ আহত বা ১ জন নিহতের দায়! কে নেবে এই দায়, রাষ্ট্র নাকি ধর্মীয় প্রতিষ্ঠান না ধর্মীয় গ্রুপগুলো ! রাষ্ট্রের কর্নধার তো বলেই দিয়েছে অনেক আগে তারা ইসলামিস্ট দের নিয়ে ঘাঁটতে চান না, তাই তারা মারামারি কাটাকাটি যাই করুক হয়ত সে দায় সরকার নেবে না। কিন্তু ধর্মীয় প্রতিষ্ঠান বা গ্রুপগুলো কি নেবে এই দায়, এবং তারা কি উপযুক্ত ক্ষতিপূরণ দেবে নিহতের পরিবারকে!

বিগত ৮ বছর ধরে ভালো করে এই ঢাকা শহরকে দেখেছি, ইজতেমার সময় মোনাজাতের দিনগুলোতে  রেডিসন হোটেলের থেকে সেই টঙ্গী পর্যন্ত সকল প্রকার যান চলাচল বন্ধ থাকে। এই সময় সবচেয়ে বিপদে পড়ে কর্মজীবী নারীরা, স্কুলগামী শিশুরা ও পঙ্গু বা অসুস্থ নগরবাসীরা। বেসরকারি প্রতিষ্ঠানে কর্মরত কর্মকর্তা ও কর্মচারীরাও চাপে থাকে কর্মস্থলে যাওয়ার জন্য কিন্তু সেসময় পায়ে হেটে যাওয়া ছাড়া কোনো উপায় থাকে না। আর ইজতেমা ময়দানের আশেপাশে সেই কয়েকদিন প্রচুর মাইক দিয়ে সারাদিন রাত যেভাবে শব্দদূষণ করা হয় তাকে শব্দ সন্ত্রাসই বলা যায়। তাছাড়া পুলিশের অভিযোগ আছে শুধু এই ইজতেমা উপলক্ষে অনেক পাকিস্তান বা ইন্ডিয়ার নাগরিক এখানে আসে কিন্তু পরে তাদের আর ফেরত যেতে দেখা যায় না। কথিত আছে এরাই জঙ্গিবাদের একাংশ পরিচালনা করে।

তাই জানতে ইচ্ছে হয়,নগরজীবনে দুর্ভোগ এনে দুর্যোগ নামিয়ে ধর্ম পালনের মাজেজা টা কি!? যে ধর্ম পালন করতে গিয়ে একে অন্যের পাঞ্জাবি লাল করে ও কাউকে হত্যার মধ্যে দিয়ে সেই অনুষ্ঠান পন্ড হয় তার সার্থকতা কতটুকু!?

সজল মন্ডল

০২/১২/২০১৮
