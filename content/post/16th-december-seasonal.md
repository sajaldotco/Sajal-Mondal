+++
date = 2018-12-09
lastmod = 2018-12-09
draft = false
tags = ["১৬ই ডিসেম্বর", "মৌসুমী দেশপ্রেম"]
title = "১৬ই ডিসেম্বর ও আমাদের মৌসুমী দেশপ্রেম।"
math = true
summary = """
বিজয়ের ৪৭ বছর পরেও দেখতে হয় একজন মুক্তিযোদ্ধা হাত মিলাচ্ছেন রাজাকারদের সাথে। একাদশ সংসদ নির্বাচনে দেখা যাচ্ছে প্রায় প্রতিটি দল থেকেই রাজাকাররা নমিনেশন পেয়েছেন, এবং তাদের অনেকেই হয়ত সাংসদ ও হবে। বিজয়ের ৪৭ বছর পরেও হয়ত রাজাকারদের গাড়িতে উড়বে লাল সবুজ পতাকা। তাই দেশের জন্য হতাশ হওয়া রাজাকার ইস্যুই কি যথেষ্ট কারণ নয়!? নিরাপদ ভোটাধিকার প্রয়োগ না করতে পারার হতাশা নিয়েও বা কিভাবে বিজয় উদযাপন করবে এই জাতি ! তাই একদিকে রাজাকারের হাতে আইন প্রণয়নের দায়িত্ব তুলে দিয়ে আবার অন্যদিকে দেশপ্রেমের ট্যাবলেট খাইয়ে ৭১ এর ক্ষত কতটা উপশম হবে তা বলার অপেক্ষা রাখে না। 

"""

[header]
image = "flag.jpg"
caption = "১৬ই ডিসেম্বর ও আমাদের মৌসুমী দেশপ্রেম।"

+++

১৬ই ডিসেম্বর ও আমাদের মৌসুমী দেশপ্রেম।

ডিসেম্বর আসলেই যত্রতত্র দেখা যায় দেশের পতাকা বিক্রি হচ্ছে, এই পতাকাই আবার কখনো বাড়ির ছাদে আবার কখনো পতাকার ছবিতে ভরে যায় ফেসবুক প্রোফাইল বা ওয়াল। আচ্ছা কতজন বাংলাদেশি জানে বাংলাদেশের প্রথম পতাকার কারিগর কে ! অথবা একটা পতাকার আদর্শ সাইজ কত! 

এটাই সত্য যে দেশপ্রেম দেখানোর কোনো নির্দিষ্ট সময় নেই, কিন্তু বাংলাদেশির দেশপ্রেম যেন শুধু ডিসেম্বর বা মার্চেই সীমাবদ্ধ। এই সময় আসলেই শুধু বোঝা যায় ১৬ ডিসেম্বর হল বিজয় দিবস। অবশ্য তাতেও তেমন ক্ষতি নেই আর সেটা এই জন্য যে, অন্তত এই সময় মুক্তিযুদ্ধের কিছু ইতিহাস তুলে ধরা হয়।

আজ যুদ্ধ জয়ের ৪৭ বছর পরেও বলতে হয়, বিজয়ের কতটা সুফল সাধারণ জনগণ ভোগ করছে! স্বাধীনতার ৪৭ বছর পরেও বাংলাদেশিরা কতটা স্বাধীন! মুক্তিযোদ্ধারা যে ধর্মনিরপেক্ষতার জন্য যুদ্ধ করে বিজয় ছিনিয়ে এনেছিল, তা আজ কোথায় ! অথবা কোথায় আজ সেই কথিত বাঙালি জাতীয়তাবাদ!

বিজয়ের ৪৭ বছর পরেও দেখতে হয় একজন মুক্তিযোদ্ধা হাত মিলাচ্ছেন রাজাকারদের সাথে। একাদশ সংসদ নির্বাচনে দেখা যাচ্ছে প্রায় প্রতিটি দল থেকেই রাজাকাররা নমিনেশন পেয়েছেন, এবং তাদের অনেকেই হয়ত সাংসদ ও হবে। বিজয়ের ৪৭ বছর পরেও হয়ত রাজাকারদের গাড়িতে উড়বে লাল সবুজ পতাকা। 

তাই দেশের জন্য হতাশ হওয়া রাজাকার ইস্যুই কি যথেষ্ট কারণ নয়!? নিরাপদ ভোটাধিকার প্রয়োগ না করতে পারার হতাশা নিয়েও বা কিভাবে বিজয় উদযাপন করবে এই জাতি ! তাই একদিকে রাজাকারের হাতে আইন প্রণয়নের দায়িত্ব তুলে দিয়ে আবার অন্যদিকে দেশপ্রেমের ট্যাবলেট খাইয়ে ৭১ এর ক্ষত কতটা উপশম হবে তা বলার অপেক্ষা রাখে না।

সজল মন্ডল

০৯/১২/২০১৮
