+++
date = 2019-01-03
lastmod = 2019-01-03
draft = false
tags = ["বঙ্গবন্ধু", "জিয়াউর রহমান", "বাংলাদেশ"]
title = "বঙ্গবন্ধু, জিয়াউর রহমান ও বাঙালি জাতীয়তাবাদ"
math = true
summary = """
জিয়াউর রহমান স্বাধীনতা যুদ্ধে একজন মুক্তিযোদ্ধা ছিলেন, কিন্তু ক্ষমতার লোভে তিনি বাংলাদেশের স্বাধীনতার স্থাপতির হত্যাকারীদের সাথে আতাত করেছিলেন। অনেকেই জিয়াউর রহমানের খাল কাটা ছবি দিয়ে বলতে চান তিনি মেহনতি মানুষের পাশে দাঁড়িয়েছিলেন। কিন্তু আমি বলব তিনি শুধু শুধু খাল কাটেননি, সেই খাল দিয়ে যেন গোলাম আজমদের মত কুমির আসতে পারে সেই ব্যবস্থাও করেছিলেন। হ্যাঁ জিয়াউর রহমান এর হাত ধরে বাঘা বাঘা রাজাকার এই দেশে পুনর্বাসিত হয়। 

"""

[header]
image = "sajal-though.jpg"
caption = "বঙ্গবন্ধু, জিয়াউর রহমান ও বাঙালি জাতীয়তাবাদ"

+++

আমি কখনোই আওয়ামীলীগ, বিএনপি, জামায়াতে ইসলাম বা বামপন্থী কোন দলকে এক করে দেখিনা। কারণ প্রত্যেকটা দলের একটা নিজস্ব আদর্শ আছে। ১৯৭১ সালে মুক্তিযুদ্ধে সবচেয়ে ক্ষতিগ্রস্ত দল হল আওয়ামীলীগ ও বাংলাদেশি হিন্দুরা। সেসময় পূর্ব পাকিস্তানে অবস্থানরত প্রায় শতভাগ হিন্দুর সমর্থন ছিল স্বাধীনতার পক্ষে এবং আওয়ামীলীগের পক্ষে। কিন্তু স্বাধীনতার প্রশ্নে মুসলিমদের তিনটি ভাগ ছিল যথাক্রমে; স্বাধীনতার সপক্ষে, নিরপেক্ষ ও স্বাধীনতার বিপক্ষে।

বাঙালি মুসলিম ও মুসলিম বাঙালি এই শব্দদুটির মাঝে অনেক পার্থক্য। বাঙালি মুসলিম যেকোন ঘটনায় আগে বাঙালির স্বার্থ দেখবে তারপর মুসলিমদের স্বার্থ। কিন্তু মুসলিম বাঙালি আগে মুসলিমদের স্বার্থ দেখবে তারপর বাঙালির স্বার্থ দেখবে। বাঙালি জাতীয়তাবাদ ই একমাত্র পারে সবকিছুর আগে বাঙালির স্বার্থ বড় করে দেখা। তাই বাংলাদেশের ১৯৭২ সালের সংবিধানের চার মূলনীতির একটি হল এই বাঙালি জাতীয়তাবাদ। 

স্বাধীন বাংলাদেশে বঙ্গবন্ধুর সবথেকে বড় ভুল ছিল রাজাকারদের সাধারণ ক্ষমা করা। সেই ভুলের মাশুল তাকে জীবন দিয়ে শোধ করে যেতে হয়েছে। তবে তার মৃত্যুতে সবথেকে বড় ক্ষতি হয়েছিল স্বাধীনতার সপক্ষের লোকদের এবং সাধারণ বাংলাদেশিদের। বঙ্গবন্ধুর আরেকটি ভুল ছিল তাজউদ্দীনের মত একজন মহান ও ত্যাগী নেতাকে অবহেলা করা ও তাকে পদত্যাগে বাধ্য করে খন্দকার মোশতাককে বুকে টেনে নেয়া।

জিয়াউর রহমান স্বাধীনতা যুদ্ধে একজন মুক্তিযোদ্ধা ছিলেন, কিন্তু ক্ষমতার লোভে তিনি বাংলাদেশের স্বাধীনতার স্থাপতির হত্যাকারীদের সাথে আতাত করেছিলেন। অনেকেই জিয়াউর রহমানের খাল কাটা ছবি দিয়ে বলতে চান তিনি মেহনতি মানুষের পাশে দাঁড়িয়েছিলেন। কিন্তু আমি বলব তিনি শুধু শুধু খাল কাটেননি, সেই খাল দিয়ে যেন গোলাম আজমদের মত কুমির আসতে পারে সেই ব্যবস্থাও করেছিলেন। হ্যাঁ জিয়াউর রহমান এর হাত ধরে বাঘা বাঘা রাজাকার এই দেশে পুনর্বাসিত হয়।

সজল মন্ডল
কলকাতা, ভারত
০৩/১২/২০১৯
