+++
date = 2018-11-04
lastmod = 2018-11-04
draft = false
tags = ["বাঙালীর", "বিকৃত রুচি"]
title = "বাঙালির বিকৃত রুচি"
math = true
summary = """
আমি মানুষের ব্যক্তি স্বাধীনতায় ও বাক স্বাধীনতায় বিস্বাস করি। আমি চাই কোনো প্রকার ফৌজদারী অপরাধ না করে যে যা খুশি বলুক সেটা গালাগালি হলেও। তবে আমার মতে গালাগালি হল নিচু লোকের শেষ অস্ত্র যা সে কথায় বা যুক্তিতে পেরে না উঠে প্রয়োগ করে। এটা তার মানসিক দৈন্যতা যে সে নিজেকে নিয়ন্ত্রণ করতে পারে না। কেউ গালাগালি করলে তাকে প্রত্যুত্তরে গালি দেয়াটা নিজেকেই তার পর্যায়ে নামানো। আমার ব্যক্তিগত ধারণা, বাঙালী জাতি অপমানের কালচার লালন করে। এরা সবচেয়ে বেশি আনন্দ পায় প্রতিবেশীর ঝগড়া দেখে। অনেক শহুরে মানুষ আনন্দ পায় গ্রামের লোককে নিয়ে ঠাট্টা করে বা উপহাস করে। মানুষকে ছোট করে বা হেও করে এরা এক ধরণের বিকৃত আনন্দ অনুভব করে। 

"""

[header]
image = "perverted.jpg"
caption = "বাঙালির বিকৃত রুচি"

+++

আমি মানুষের ব্যক্তি স্বাধীনতায় ও বাক স্বাধীনতায় বিস্বাস করি। আমি চাই কোনো প্রকার ফৌজদারী অপরাধ না করে যে যা খুশি বলুক সেটা গালাগালি হলেও। তবে আমার মতে গালাগালি হল নিচু লোকের শেষ অস্ত্র যা সে কথায় বা যুক্তিতে পেরে না উঠে প্রয়োগ করে। এটা তার মানসিক দৈন্যতা যে সে নিজেকে নিয়ন্ত্রণ করতে পারে না। কেউ গালাগালি করলে তাকে প্রত্যুত্তরে গালি দেয়াটা নিজেকেই তার পর্যায়ে নামানো। আমার ব্যক্তিগত ধারণা, বাঙালী জাতি অপমানের কালচার লালন করে। এরা সবচেয়ে বেশি আনন্দ পায় প্রতিবেশীর ঝগড়া দেখে। অনেক শহুরে মানুষ আনন্দ পায় গ্রামের লোককে নিয়ে ঠাট্টা করে বা উপহাস করে। মানুষকে ছোট করে বা হেও করে এরা এক ধরণের বিকৃত আনন্দ অনুভব করে।

আমেরিকান সৈন্যরা ভিয়েতনাম যুদ্ধে যেসব ভিয়েতনামের মহিলাদের ধর্ষণ করেছিল যুদ্ধ শেষে ধর্ষিতা মহিলারা সেই বাচ্চা এবরশন করে নষ্ট করেছিল। আর সেটা তারা করেছিল এইজন্য যে, গর্ভের ওই সন্তান বড় হয়ে যেন তাদের বাবাদের গুণগান না করে। ১৯৭১ সালে আমাদের যে মা বোনেরা ধর্ষিত হয়েছিল তাদের অনেকেই সুস্থ বাচ্চার জন্ম দিয়েছিল এগুলো না বুঝেই। আজ আমাদের চারপাশে পাকিস্তানের গুণগান করা বা বিকৃত ও হিংসাত্মক রুচির লোকদের দেখলে আমার ওই কথাই মনে পড়ে। বাঙালীর ভিতর এক শ্রেণী আছে যারা ধর্ষণের মত অপরাধ নিয়ে হাসি ঠাট্টা করে। অথবা ধর্ষণকে বৈধতা দেয়ার চেষ্টা করে ধর্ষিতার পোশাক বা পেশার দোহাই দিয়ে। এদের কাছে বেগম রোকেয়া, সুফিয়া কামাল ও তসলিমা নাসরিন বেশ্যার মত। এই ক্ষেত্রে কবি পদবী ধারী কিছু বদমায়েশ কেও দেখি একই সুরে গান গায়।

বাংলা সিনেমার অন্ধকার যুগে ধর্ষণের দৃশ্যগুলো এমনভাবে দেখানো হত যে সেক্সুয়ালি ডিস্টার্বড বাংলাদেশিরা তা দেখে একধরণের বিকৃত যৌনসুখ লাভ করত। আর এগুলো দেখে একটা প্রজন্ম বড় হয়েছে। তবে আমি মনে করি পথেঘাটে মেয়েদের বা মহিলাদের দেখে বাজে কথা বলা অথবা তাদের চক্ষু দিয়ে ধর্ষণের মত ঘটনা পারিবারিক শিক্ষার অভাবেই হয়ে থাকে। সেই একই ঘটনার পুনরাবৃত্তি ভার্চুয়াল লাইফেও ঘটে। এক্ষেত্রে ইনবক্সে প্রথমে হাই, হেলো, সেক্সী বা নুড ছবি পাঠানো বা তার নুড ছবি চাওয়া যেন একটা কমন বেপার ছেলেদের কাছে। আর কথায় পেরে না উঠলে শেষে কিছু *নকী *গী বা কিছু চ বর্গীও গালি। এখানে প্রেমে ব্যর্থ হয়ে বা সম্পর্কের ব্রেকআপ এর পরেও সেই মেয়েদের কিছু চ বর্গীও গালি শুনতে হয়।

নারীবাদ একটা অধিকার আদায়ের লড়াই, কিন্তু আমাদের দেশের বেশিরভাগ এলিট নারীবাদীদের দেখলে মনে হয় এরা শুধুমাত্র নিজের আখের গোছানোর ধান্দায় এগুলো করে। শহুরে বা উচ্চবিত্ত নারীদের চাওয়া ও যাপিত জীবনের সাথে গ্রামের প্রান্তিক নারীদের চাওয়া বা যাপিত জীবনের অনেক পার্থক্য থাকে। অনেক ক্ষেত্রে গ্রামে বা নিম্নবিত্ত পরিবার গুলোর ক্ষেত্রে মহিলাদেরই মহিলা শত্রু থাকে বেশি। সেক্ষত্রে একই পদ্ধতি সব জায়গায় খাটে না। আবার অধিকারের প্রশ্নে, বেশিরভাগ ক্ষেত্রে তারা সমান অধিকার চায় কিন্তু সমান দায়িত্ব নিতে আগ্রহী নয়। এখানে আরেকটা বেপার সামনে এসে যায়, সবাই যৌতুকের বিরুদ্ধে কথা বলে (আমি নিজেও যৌতুক বা পন বিরোধী) কিন্তু দেনমোহরের বেলায় আবার অংকটা কম করতে চায় না। এরকম অসংখ্য স্ববিরোধিতা বাঙালী নারীর ভিতর পরিলক্ষিত হয়।

বছর দশেক আগে কোনো এক পত্রিকার সংবাদে দেখেছিলাম ৫-৬ বছরের একটা তালিবান বাচ্চা অস্ত্র হাতে বলছে নারী হারাম, নারী অপবিত্র। অথচ বাচ্চা টা কয়েক বছর আগেই সেই কথিত হারাম অপবিত্র সিস্টেম থেকে পৃথিবীতে এসেছে। এক্ষেত্রে যেটা হয়েছে তা হল, ব্রেন ওয়াশ বা মগজ ধোলাই। উদেশ্য বাচ্চাদের শিশুতোষ মনকে মগজ ধোলাই দিয়ে, কল্পিত বেহেস্তের লোভ দেখিয়ে এই সব বিকৃত কথা বলানো বা বিভিন্ন অপরাধ ঘটানো। ৫ই মে শাপলা চত্বরে আহমদ শফি ওরফে তেঁতুল হুজুর যে নাশকতা করেছিল সেগুলো একধরণের আইডলজি থেকে, যা তালেবানরা এখান থেকে অন্তত ১৫ বছর আগে ধারণ করত। অথচ এই কাল সাপকে এই ক্ষমতাসীন সরকার এখন প্রত্যক্ষ ও পরোক্ষভাবে সমর্থন ও সহযোগিতা করে যাচ্ছে। জামাত ইসলাম আর হেফাজত ইসলামের মধ্যে আদর্শগত কোনো তফাৎ নেই। সেই নতুন বোতলে পুরোনো মদ। তাই একে প্রশ্রয় দেয়া মানে, নিজেদের পায়ে নিজেদের কুড়াল মারা। এদের সহযোগিতা করা মানে দেশকে ধংসের দিকে ঠেলে দেয়া।

আগামীকাল ঐতিহাসিক সোহরাওয়ার্দী উদ্যান এ প্রধানমন্ত্রী কে সংবর্ধনা দেবে আহমদ শফি গং। আসলে নিজের প্রশংসা পেতে কে না চায় কিন্তু ব্যাপার হল মৌলবাদী বা সাম্প্রদায়িক গোষ্ঠীর থেকে সংবর্ধনা নেয়া কতটা যুক্তিযুক্ত। রাজনীতিতে গিভ এন্ড টেক এর একটা ব্যাপার আছে, তাই এখানে কে কি দিতে চায় আর কে কি নিতে চায় তা স্পষ্ট। ক্ষমতাসীন দলের চাই গদি আর হেফাজতের চাই সরকারী স্বীকৃতি ও অনৈতিক সুবিধা। আমি জানি না এই দুই পক্ষের মাঝে কোনো গোপন সমঝোতা চুক্তি হয়েছিল কিনা, তবে কিছু তো একটা হয়েছিল যা বুঝতে রকেট সায়েন্টিস্ট হওয়ার প্রয়োজন নেই। হয়ত কাওয়ামী কে মাস্টার্সের সমমান করা, রেলের জমি দেয়া, পাঠ্যপুস্তক ওদের কথামত সম্পাদন করা ও ব্লাসফেমী আইনের আদলে ডিজিটাল সিকিউরিটি এক্ট প্রণয়ন যে ওদের সমর্থন আদায়ের জন্য করা তা বুঝি। আর এভাবেই হয়ত একটু একটু করে দেশ এগিয়ে যাচ্ছে তালিবানদের দিকে। আর এই বাংলাদেশকে একটা সাম্প্রদায়িক রাষ্ট্র তৈরিতে শেখ হাসিনার অবদান একটু বেশি বলেই ইতিহাসে লেখা থাকবে।

সজল মন্ডল
০৪/১১/২০১৮
