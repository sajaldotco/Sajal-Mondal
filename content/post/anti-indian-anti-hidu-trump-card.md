+++
date = 2018-12-14
lastmod = 2018-12-14
draft = false
tags = ["ভারত বিরোধী ট্রাম্প কার্ড", "বাংলাদেশি রাজনীতি"]
title = "বাংলাদেশের রাজনীতিতে ধর্মের ও ইন্ডিয়া বিরোধী ট্রাম্প কার্ডের ব্যবহার"
math = true
summary = """
জামাতকে সাথে নিয়ে বিএনপি রাজনীতিতে ধর্মের সুড়সুড়ি দিয়ে ২০০১ সালে ক্ষমতায় আসে। তখন আওয়ামীলীগের বিরুদ্ধে অভিযোগ করা হত নাস্তিক বা কাফেরদের দল। আর বলা হত দাঁড়িপাল্লা ও ধানের শীষে ভোট দেয়া মানে আল্লাকে সমর্থন করা। এবার তাই আওয়ামীলীগ হেফাজত কে সাথে নিয়ে তারাও প্রমান করতে চাইছে তারাই ইসলামের সহী খেদমতকারী। তাইতো বিএনপির থেকে আওয়ামীলীগের সাথে এখন সবথেকে বেশি ইসলামী দল যুক্ত। এত কথা লেখার একটিই কারণ, সবাইকেই দেখছি যার যার মত সেই পুরোনো ট্রাম্প কার্ড খেলা শুরু করে দিয়েছে। কেউ খেলছে ধর্মের ট্রাম্পকার্ড আবার কেউ এন্টিইন্ডিয়ান ট্রাম্পকার্ড। আর এই ট্রাম্প ওভারট্রাম্পে পড়ে কিছু মুক্তিযোদ্ধা ও সুশীল তাদের নৈতিক আদর্শ হারাচ্ছে। জনগণের আয়না মিডিয়াও কাউকে তৈলাক্ত করে অথবা কাউকে উত্যক্ত করে মাঝথেকে ফায়দা লুটছে। আর এজন্যই নির্বাচনপূর্ব দিনগুলি যেন কখনো সার্কাস আবার কখনো প্রহসনে পরিণত হচ্ছে। 

"""

[header]
image = "anti-indian-trump-card.jpg"
caption = "ইন্ডিয়া বিরোধী ট্রাম্প কার্ড"

+++

আগে একসময় শুনতাম এই দেশ ইন্ডিয়ার কাছে বিক্রি হয়ে যাবে, আবার কখনো শুনতাম এই দেশ ইন্ডিয়ার কাছে বিক্রি হয়ে গেছে। একসময় এটাও প্রচার হত নির্বাচনে আওয়ামীলীগ জিতলে মসজিদে উলুধ্বনি শুনতে হবে। অন্তত আমি ২০-২৫ বছর ধরে এই ধরণের কথা শুনতেছি। আবার এও শুনি দাদারা নাকি জাস্টফ্রেন্ড হিসাবে রেপ করে খাচ্ছে! 

অনেকের অভিযোগ আছে দেশের অনেক বড় বড় প্রতিষ্ঠানে বড় পদে ইন্ডিয়ানরা। দেশের বড়বড় ব্যবসা প্রতিষ্ঠানও নাকি নিয়ন্ত্রণ করে ইন্ডিয়ানরা! কিছুদিন আগের তাবলীগ জামাতের কোন্দলও নাকি ইন্ডিয়ার ষড়যন্ত্র! আবার অনেকের মতে তারা বাংলাদেশে বসবাস করলেও তাদের মনে হয় এখন তারা ইন্ডিয়ান উপনিবেশে বসবাস করছেন।

এই ইন্ডিয়াফোবিয়া ও এন্টিইন্ডিয়ান চেতনার ধারক বা বাহকদের ব্যাপারে আমি লক্ষ্য করেছি যে, এরা সেই পন্থীর সমর্থক যারা ১৯৭১ সালে পাকিস্তানের পক্ষে ছিল বা নীরব ছিল। এই গোষ্ঠীর বেশিরভাগ লোক হয় জামাত ইসলামের সমর্থক না হয় বিএনপির। তবে জামাত ও বিএনপি ছাড়াও আরেক গোষ্ঠী ইনিয়ে বিনিয়ে এই একই ধরণের বক্তব্য প্রচার করে যারা বামাতী নামে পরিচিত (জামাতিদের বামপন্থী শাখা)।

'সুন্দর পিচাই' ও 'সত্য নাদেলা' এই দুই ভারতীয় যথাক্রমে গুগল ও মাইক্রোসফট এর প্রধান নির্বাহী। এছাড়াও যুক্তরাষ্ট্রে অনেক কোম্পানি আছে যেখানে ভারতীয়রা উচ্চ পদে কাজ করে। সৌদিতে কর্মরত বাংলাদেশিদের থেকেও ইন্ডিয়ানদের বেশি মূল্যায়ন করে সৌদিরা। স্ক্যান্ডিনেভিয়ান অনেক দেশে বাংলাদেশিদের থেকে ইন্ডিয়ানদের অনেক বেশি সুযোগ সুভিধা দেওয়া হয়। এবার আপনি নিজে একটু ভেবে নিন, কেন তাদের বেশি সুযোগ দেয়া হয়, যোগ্যতার বলে নাকি কোটায়।

যেখানে পৃথিবীর অন্য কোন দেশ বা বড় কোম্পানি বলছে না ইন্ডিয়ানরা তাদের চুষে খাচ্ছে অথচ এই কতিপয় গবেট ধর্মান্ধ বাংলাদেশিরা এগুলো বলে সাধারণ মুসলমানদের ভিতর একধরণের এন্টিইন্ডিয়ান ও এন্টিহিন্দু তথা দ্বিজাতী তত্বের বীজ ঢুকিয়ে যাচ্ছে অনেকদিন ধরে। আচ্ছা বলুন তো আপনি কয়টা মসজিদে এই পর্যন্ত উলুধ্বনি শুনেছেন!? অথবা যোগ্যতা থাকা সত্বেও কোন ইন্ডিয়ান লোকের জন্য চাকরিতে ভালো পদ পাচ্ছেন না!?আমি জানি এই প্রশ্নের উত্তর আপনাদের কাছে নেই।

জামাতকে সাথে নিয়ে বিএনপি রাজনীতিতে ধর্মের সুড়সুড়ি দিয়ে ২০০১ সালে ক্ষমতায় আসে। তখন আওয়ামীলীগের বিরুদ্ধে অভিযোগ করা হত নাস্তিক বা কাফেরদের দল। আর বলা হত দাঁড়িপাল্লা ও ধানের শীষে ভোট দেয়া মানে আল্লাকে সমর্থন করা। এবার তাই আওয়ামীলীগ হেফাজত কে সাথে নিয়ে তারাও প্রমান করতে চাইছে তারাই ইসলামের সহী খেদমতকারী। তাইতো বিএনপির থেকে আওয়ামীলীগের সাথে এখন সবথেকে বেশি ইসলামী দল যুক্ত।

এত কথা লেখার একটিই কারণ, সবাইকেই দেখছি যার যার মত সেই পুরোনো ট্রাম্প কার্ড খেলা শুরু করে দিয়েছে। কেউ খেলছে ধর্মের ট্রাম্পকার্ড আবার কেউ এন্টিইন্ডিয়ান ট্রাম্পকার্ড। আর এই ট্রাম্প ওভারট্রাম্পে পড়ে কিছু মুক্তিযোদ্ধা ও সুশীল তাদের নৈতিক আদর্শ হারাচ্ছে। জনগণের আয়না মিডিয়াও কাউকে তৈলাক্ত করে অথবা কাউকে উত্যক্ত করে মাঝথেকে ফায়দা লুটছে। আর এজন্যই নির্বাচনপূর্ব দিনগুলি যেন কখনো সার্কাস আবার কখনো প্রহসনে পরিণত হচ্ছে।

সজল মন্ডল

১৪/১২/২০১৮

