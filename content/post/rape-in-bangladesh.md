+++
date = 2017-07-17
lastmod = 2018-04-04
draft = false
tags = ["ধর্ষণ", "বাংলাদেশ"]
title = "ধর্ষকামী বাংলাদেশ"
math = true
summary = """
ইদানিং যেকোন পত্রিকার পাতা খুলেই দেখতে হয় ধর্ষণ ! তাহলে দেশে কি এখন ধর্ষণের মাত্রা চরমে পৌঁছেছে ? এবং ক্রমবর্ধমান জনসংখ্যার অনুপাতে ধর্ষকের সংখ্যাও কি বেশি? অন্তত আমার তা মনে হয় না। আমার মতে ধর্ষণ আগেও ছিল এখনও আছে এবং সেটা সমান তালে চলছেই। আগের থেকে এখন যেটা পার্থক্য তা হল, আগের থেকে এখন প্রকাশ হয় বেশি। মানুষ আগে যেমন আত্মসম্মানের ভয়ে প্রকাশ করত কম তাতে ব্যাপার গুলো মিডিয়াতেও আসত কম। তখন থানায় কোন ধর্ষণের অভিযোগ না করলে সংবাদ গুলো প্রায়শই পত্রিকার পাতায় স্থান পেতো না। এখন প্রিন্ট মিডিয়া বা অনলাইন মিডিয়ার সংখ্যা আগেকার চেয়ে অনেক বেশি বা অনেক ক্ষেত্রে সামাজিক যোগাযোগের মাধ্যমও মূলধারার মিডিয়ার থেকে গুরুত্বপূর্ণ ভূমিকা পালন করে। তাই এখন একটি খবর দ্রুত ছড়িয়ে পড়ে এবং ভাইরাল হয়। তবে এখানে যে ধর্ষণের খবর আমরা পাই তা হল বিবাহপূর্ব ধর্ষণ, কারণ বিবাহত্তর যৌন নির্যাতনের শিকার কেউ হতে পারে সেই ব্যাপারে আমাদের পর্যাপ্ত ধারনা নেই। 
"""

[header]
image = "rape-in-Bangladesh.jpg"
caption = "ধর্ষকামী বাংলাদেশ"

+++

ধর্ষণ ! 

ইদানিং যেকোন পত্রিকার পাতা খুলেই দেখতে হয় ধর্ষণ ! তাহলে দেশে কি এখন ধর্ষণের মাত্রা চরমে পৌঁছেছে ? এবং ক্রমবর্ধমান জনসংখ্যার অনুপাতে ধর্ষকের সংখ্যাও কি বেশি? অন্তত আমার তা মনে হয় না। আমার মতে ধর্ষণ আগেও ছিল এখনও আছে এবং সেটা সমান তালে চলছেই। আগের থেকে এখন যেটা পার্থক্য তা হল, আগের থেকে এখন প্রকাশ হয় বেশি। মানুষ আগে যেমন আত্মসম্মানের ভয়ে প্রকাশ করত কম তাতে ব্যাপার গুলো মিডিয়াতেও আসত কম। তখন থানায় কোন ধর্ষণের অভিযোগ না করলে সংবাদ গুলো প্রায়শই পত্রিকার পাতায় স্থান পেতো না। এখন প্রিন্ট মিডিয়া বা অনলাইন মিডিয়ার সংখ্যা আগেকার চেয়ে অনেক বেশি বা অনেক ক্ষেত্রে সামাজিক যোগাযোগের মাধ্যমও মূলধারার মিডিয়ার থেকে গুরুত্বপূর্ণ ভূমিকা পালন করে। তাই এখন একটি খবর দ্রুত ছড়িয়ে পড়ে এবং ভাইরাল হয়। তবে এখানে যে ধর্ষণের খবর আমরা পাই তা হল বিবাহপূর্ব ধর্ষণ, কারণ বিবাহত্তর যৌন নির্যাতনের শিকার কেউ হতে পারে সেই ব্যাপারে আমাদের পর্যাপ্ত ধারনা নেই। 

এই দেশে কেউ ধর্ষিত হলে প্রথমেই তার দিকে আঙ্গুল তোলা হয় তার পোশাক নিয়ে নয়ত পেশা নিয়ে। অনেকসময় গ্রামেতো পুরুষবাদী সমাজ ধর্ষিতার সাথে ধর্ষকের বিয়ে দিয়ে অথবা টাকার বিনিময়ে দফারফার চেষ্টা চালায় যা ন্যাক্কারজনক। আবার চলচিত্রের কথা বলতে গেলে, বেশিরভাগ বাংলাদেশী সিনেমাতে ধর্ষণের চিত্রটা এমনভাবে উপস্থাপন করা হয় যা দেখে বেশিরভাগ লোক একধরনের যৌন সুখ লাভকরে। অপরদিকে ধর্ষিতাকে অভিযোগ করার বদলে বা সাহসী হওয়ার বদলে আত্মহত্যা করানো হয় যা দুঃখজনক। আবার বাস্তব ক্ষেত্রে একজন ধর্ষিতাকে বিচারিক প্রক্রিয়ার ভিতর দিয়ে যাওয়ার সময়ও বারবার ধর্ষিত হতে হয়। বারবার ধর্ষিত হতে হয় তাকে রস্তাঘাটে কিংবা কর্মস্থলে। পরিবার, স্কুল, কলেজ বা ধর্মীয় উপাসনালয়সহ সাম্ভব্য এমন একটি জায়গা ও বাদ নেই যেখানে নারী বা শিশুদের ধর্ষণ করা হয়নি। এদেশে ধর্ষণের বিচার চেয়ে দ্বারে দ্বারে ঘুরে অবশেষে আত্মহত্যাও করতে হয়েছে ভিক্টিমকে। 

ধর্ষণরোধে যে মিডিয়া বা সংস্কৃতি কর্মীদের ভূমিকা অগ্রণী তারাই আবার অনেক ক্ষেত্রে ধর্ষণ নিয়ে ট্রল করে। অথবা ধর্ষণ বিষয়ে সত্য বক্ত্যব্য প্রদানের জন্য কোন কোন সংস্কৃতি কর্মীদের বাড়িঘর ভাংচুর অথবা হেনস্থা করা হয় তথাকথিত মেজরিটি সেন্টিমেন্ট এর দোহাই দিয়ে। আজ এই বাংলাদেশের ১০ শতাংশ পরিবারেও ধর্ষণ বিষয়ক সামাজিক সচেতনতা সৃষ্টি করা হয় কিনা আমার সন্দেহ আছে। বিচারহীনতার সংস্কৃতির দরুন  আজ একটি শিশু বা একজন নারী তার নিজ পরিবারের ভাই ও বাবার কাছেও নিরাপদ নয়। কিন্তু কেন ? এই পরিবার ই তো তাদের নিরাপদ আবাসস্থল হিসাবে থাকার কথা ছিল, তাই এটা এখন ভাবা জরুরী যে; কোন সচেতনার অভাবে তারা নিজের পরিবারের কাছেও নিরাপদ নয়? প্রথমেই আমাদের পরিবার থেকেই সচেতনাতার সূচনা করতে হবে। হ্যাঁ আমাদের গনসচেতনতাই পারে এই ধর্ষণ সন্ত্রাস বন্ধ করতে, সেই সাথে উপযুক্ত শাস্তির ব্যাবস্থাও করতে হবে আইন আদালত কে।  

সজল মণ্ডল,
৪ ঠা এপ্রিল ২০১৮,
খুলনা, বাংলাদেশ
