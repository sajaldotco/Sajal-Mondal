+++
date = 2019-01-26
lastmod = 2019-01-26
draft = false
tags = ["বাংলাদেশ", "রাষ্ট্রচিন্তা", "আইনের সুশাসন"]
title = "বাংলাদেশে বাকস্বাধীনতা ও বিচারবহির্ভূত হত্যাকান্ড"
math = true
summary = """
একই ঘটনাকে নেগেটিভ ও পজেটিভ এই দুইভাবে ব্যাখ্যা করা সম্ভব। যেমন ধরুন খবরে দেখলাম দুর্নীতি দমন কমিশন (দুদক) এর পরিচালক দুর্নীতির দায়ে বরখাস্ত। তাহলে এই ঘটনাকে ইতিবাচক ভাবে ব্যাখ্যা দিয়ে বলা যায়; খোদ কমিশনের পরিচালক দুর্নীতি করলেও তার রেহাই নেই। আবার নেতিবাচক ভাবে বলা যায়; দুর্নীতি কোন পর্যায়ে এসে ঠেকেছে যে সর্ষের মধ্যেই ভুত। প্রকৃতপক্ষে কোন দূর্ণীতিকেই ইতিবাচক ভাবে দেখা বা প্রকাশ করা দুর্নীতির পক্ষে একধরণের মৌন সমর্থন দেয়া। 

"""

[header]
image = "edu-sys-sajal.jpg"
caption = "বাংলাদেশে বাকস্বাধীনতা ও বিচারবহির্ভূত হত্যাকান্ড"

+++

টেবিলের উপরে একটি গ্লাস রেখে তাতে কিছুটা জল ঢেলে তিনজন লোককে ডাকা হল। প্রথম দর্শনার্থীকে বলা হল গ্লাসটার ব্যাখ্যা দিতে। তিনি বললেন গ্লাসটা অর্ধেক খালি। দ্বিতীয় জন বললেন গ্লাসটা অর্ধেক ভরা। আর তৃতীয়জন বললেন গ্লাসটার অর্ধেক জল দিয়ে পূর্ন আর অর্ধেক খালি। এই একই ঘটনা বিচার করলে দেখা যায় তিনজন লোকই সঠিক উত্তর দিয়েছেন। এটা একটা সাধারণ ঘটনা তাই একে ইতিবাচক বা নেতিবাচক যে হিসাবেই দেখেন এর প্রভাব জনজীবনে নেই।

তবে উল্লেখিত ঘটনায় তিনজনের উত্তরের বৈসাদৃশ্য একটাই সেটা দৃষ্টিভঙ্গি। একই ঘটনাকে নেগেটিভ ও পজেটিভ এই দুইভাবে ব্যাখ্যা করা সম্ভব। যেমন ধরুন খবরে দেখলাম দুর্নীতি দমন কমিশন (দুদক) এর পরিচালক দুর্নীতির দায়ে বরখাস্ত। তাহলে এই ঘটনাকে ইতিবাচক ভাবে ব্যাখ্যা দিয়ে বলা যায়; খোদ কমিশনের পরিচালক দুর্নীতি করলেও তার রেহাই নেই। আবার নেতিবাচক ভাবে বলা যায়; দুর্নীতি কোন পর্যায়ে এসে ঠেকেছে যে সর্ষের মধ্যেই ভুত। প্রকৃতপক্ষে কোন দূর্ণীতিকেই ইতিবাচক ভাবে দেখা বা প্রকাশ করা দুর্নীতির পক্ষে একধরণের মৌন সমর্থন দেয়া।

দেশে প্রচলিত আইন আছে সংবিধান আছে, সে গুলোকে অমান্য করে আইনশৃঙ্খলা রক্ষাকারী বাহিনী যদি কাউকে হত্যা করে সেটা বিচারবহির্ভূত হত্যাকান্ড। অনেকেই আবার এই ধরণের হত্যাকাণ্ডের পক্ষে সাফাই গায়। এটাকে পজেটিভ ভাবে দেখে। প্রকৃতপক্ষে এটা আইনের শাসনকে পাস কাটিয়ে শাস্তি দেয়া। তাই এই ধরণের সংস্কৃতি সুশাসনের পরিচয় বহন করে না। তাছাড়া যে কোন মানুষকে আত্মপক্ষ সমর্থনের সুযোগ দেয়া উচিত। তাই একটা মানুষ সুস্থ মস্তিকে কখনো বিনাবিচারে হত্যাকান্ড সমর্থন করতে পারে না। এর কোন পজেটিভ দিক নেই।

অনেকেই বলেন ভাসুরের নাম মুখে আনা নিষেধ তাইতো এই দেশে জলপাই কালারের উর্দিধারীদের সমালোচনা করা নিষেধ। সংবিধান অনুসারে এই ভূখণ্ডে সবাই অধিকার পাবে। কিন্তু এখানে পাহাড়ে আদিবাসীদের সাথে বৈষম্য করা হয়। তাদের স্বাভাবিক জীবন যাপনে হস্তক্ষেপ করা হয়। আর এই কারণে ব্যবহার করা হয় জলপাই কালারের উর্দিধারীদের। দেশের প্রচলিত আইনের বাইরে গিয়ে পাহাড়ে অনেক বিচারবহির্ভূত হত্যাকান্ড ঘটেছে। ঘটেছে উর্দিধারী কতৃক ধর্ষণের ঘটনাও। পুলিশ বা অন্য এলিট ফোর্স সদস্যদের বিচার ও সাজা হলেও কখনো জলপাই কালারের উর্দিধারীদের সাজা হয়নি।

কোন ব্যক্তি, সমাজ, প্রতিষ্ঠান বা রাষ্ট্র কখনোই সমালোচনার উর্ধে নয়। কারণ তার বা তাদের খারাপ কাজের সমালোচনা করাও স্বাধীনতার অংশ। তাই এটা করতে না দেওয়া মানে স্বাধীনতা হরণ করা। বাকস্বাধীনতা দেয়া এবং আইনের মাধ্যমে অপরাধীকে শাস্তি দেয়া সুস্থ স্বাভাবিক সমাজ ব্যবস্থা ও সুশাসন এর প্রতীক। প্রকৃতপক্ষে নির্বাহী বিভাগ ও বিচারবিভাগ স্বাধীন না থাকলে সুশাসন প্রতিষ্ঠা অসম্ভব। তাই রাষ্ট্রের এই ম্যাকানিজম কে রাজনৈতিক প্রভাবমুক্ত রাখা জরুরি।

© সজল মন্ডল,
টপিক: #রাষ্ট্রচিন্তা,
২৬/০১/২০১৯
