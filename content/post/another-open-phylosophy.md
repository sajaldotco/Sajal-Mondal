+++
date = 2018-12-04
lastmod = 2018-12-04
draft = false
tags = ["মুক্ত দর্শন", "আমার এলোচিন্তা"]
title = "মুক্ত দর্শন ও আমার এলোচিন্তা-১"
math = true
summary = """
ব্যক্তিজীবনে কেউ ধনী গরীব, বড় ছোট নির্বিশেষে সবার সাথে ভালো ব্যবহার করলেই সে হয় সরল, সহজ ও সামাজিক মানুষ, কিন্তু তাকে সহজলভ্য ভাবা ঠিক নয়। আর সেই সহজ সরল মানুষের সরলতাকে বেশিরভাগ মানুষই দুর্বলতা ভাবে যা বোকামী। কথায় কথায় গালাগালি করা বা কাউকে হেয় করা যেমন স্মার্টনেস নয় তেমনি যত্রতত্র জ্ঞান বিতরণও জ্ঞানীর লক্ষণ নয়। কেউ উচ্চশিক্ষিত অথচ উগ্র তবে সে প্রকৃত জ্ঞানী নয়, প্রকৃত জ্ঞানী সেই যে সশিক্ষিত ও বিনয়ী। 

"""

[header]
image = "me.sajal.mondal.jpg"
caption = "মুক্ত দর্শন ও আমার এলোচিন্তা"

+++


একজন মুক্তিযোদ্ধা সারাজীবন দেশপ্রেমিক নাও থাকতে পারে, সময়ের পরিক্রমায় সেও হয়ে উঠতে পারে দেশদ্রোহী, লোভী ও নীতিহীন। কিন্তু একজন রাজাকার সারাজীবনই একজন রাজাকার, এমনকি শাস্তি শেষেও তাকে রাজাকার বললে কোনো ভুল নেই। আবার একটা সময়ে কেউ কিছু ভালো কাজ করলে বাকি জীবনটাই তাকে ভালো বলে চালিয়ে দেয়া যায় না। কারণ ভালো হওয়া বা নীতিবান থাকাটা একটা ধারাবাহিক প্রক্রিয়া যেটার জন্য মৃত্যুর আগে পর্যন্ত চেষ্টা করে যেতে হয়। 

ব্যক্তিজীবনে কেউ ধনী গরীব, বড় ছোট নির্বিশেষে সবার সাথে ভালো ব্যবহার করলেই সে হয় সরল, সহজ ও সামাজিক মানুষ, কিন্তু তাকে সহজলভ্য ভাবা ঠিক নয়। আর সেই সহজ সরল মানুষের সরলতাকে বেশিরভাগ মানুষই দুর্বলতা ভাবে যা বোকামী। কথায় কথায় গালাগালি করা বা কাউকে হেয় করা যেমন স্মার্টনেস নয় তেমনি যত্রতত্র জ্ঞান বিতরণও জ্ঞানীর লক্ষণ নয়। কেউ উচ্চশিক্ষিত অথচ উগ্র তবে সে প্রকৃত জ্ঞানী নয়, প্রকৃত জ্ঞানী সেই যে সশিক্ষিত ও বিনয়ী।

সজল মন্ডল

০৫/১২/২০১৮
