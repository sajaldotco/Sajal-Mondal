+++
date = 2019-03-08
lastmod = 2019-03-08
draft = false
tags = ["বাকস্বাধীনতা", "সমালোচনার অধিকার", "রাজনীতি ও ধর্ম"]
title = "আমার সমালোচনার অধিকার -২"
math = true
summary = """
যুক্তিকে আক্রমণ ভেবে ও ধর্মকে বর্ম বানিয়ে যারা প্রগতিশীল বা নাস্তিকদের গালাগাল বা হেয় করে তারা মৌলবাদী ছাড়া আর কিছুই নয়। আবার যুক্তিতে পেরে না উঠে পেশিশক্তি প্রয়োগ করা বা করতে চাওয়া লোকগুলোকে সন্ত্রাসী ছাড়া আর কি বা বলা যায়! মানুষ খুবই অভিমানী প্রাণী বিশেষকরে বাঙালীরা একটু বেশি অভিমানী, সেই সাথে আবেগপ্রবণ। যে কোন কিছুতে জয় তার চাই, তাই কখনো আবেগপ্রবণ হয়ে ও কান্নাকাটি করে জিতবে আর কখনো গালাগাল ও পেশীশক্তি প্রয়োগ করে।

"""

[header]
image = "edu-sys-sajal.jpg"
caption = "আমার সমালোচনার অধিকার -২"

+++

যুক্তিকে আক্রমণ ভেবে ও ধর্মকে বর্ম বানিয়ে যারা প্রগতিশীল বা নাস্তিকদের গালাগাল বা হেয় করে তারা মৌলবাদী ছাড়া আর কিছুই নয়। আবার যুক্তিতে পেরে না উঠে পেশিশক্তি প্রয়োগ করা বা করতে চাওয়া লোকগুলোকে সন্ত্রাসী ছাড়া আর কি বা বলা যায়! মানুষ খুবই অভিমানী প্রাণী বিশেষকরে বাঙালীরা একটু বেশি অভিমানী, সেই সাথে আবেগপ্রবণ। যে কোন কিছুতে জয় তার চাই, তাই কখনো আবেগপ্রবণ হয়ে ও কান্নাকাটি করে জিতবে আর কখনো গালাগাল ও পেশীশক্তি প্রয়োগ করে।

বাংলাদেশের স্বাধীনতায় শেখ মুজিবুর রহমান এর অবদান অনস্বীকার্য। ১৯৭১ সালে বঙ্গবন্ধু হয়ে উঠেছিলেন গণমানুষের নেতা। তাইতো ১৯৭২ সালে সংবিধানে তাকে জাতির জনক ঘোষণা করা হয়। স্বাধীনতা পরবর্তী সময় থেকে ১৯৭৫ পূর্ববর্তী সময় পর্যন্ত তার কিছু রাজনৈতিক সিদ্ধান্ত বা মতামত ভুল ও সময়পযোগী নয়, তবে সেজন্য তাকে বাংলাদেশের স্থপতি হিসাবে অস্বীকার করা যায় না। কিন্তু বিএনপি বিভিন্ন সময়ে এটা বাদ দিতে চেয়েছে আর ২০০৪ সালে তারা ক্ষমতায় থাকাকালীন সময়ে সংবিধান থেকে তা বাদ দিয়েছিল। শেখ মুজিবুর রহমানকে বঙ্গবন্ধু ভেবে জাতির পিতার স্বীকৃতি দিতে এত কুন্ঠাবোধ কেন! কই আমেরিকায় আব্রাহাম লিংকন, ভারতে করমচাঁদ গান্ধী বা পর্তুগালের লুসাস কে নিয়ে তো গণমানুষের চুলকানি নেই। তবে সেই সঙ্গে এটাও বলা প্রয়োজন যে, গান্ধী বা লিংকনকে নিয়ে ভারত ও আমেরিকার কোন নির্দিষ্ট দল রাজনীতি করে না। কোন রাজনৈতিক ব্যানারে তাদের ছবি থাকে না। তবে শুধুমাত্র রাজনৈতিক মতাদর্শের পার্থক্য থাকার কারণে বঙ্গবন্ধুকে কটূক্তি বা বঙ্গবন্ধুর বিভিন্ন সিদ্ধান্তের সমালোচনা করলে তাকে গালাগাল, হয়রানি ও শারীরিক ভাবে হেনস্থা করা শিষ্টাচার বহির্ভুত। অন্তত বাংলাদেশেই শেখ মুজিবর রহমান সম্পর্কে দুই প্রজাতির অতি উৎসাহী লোক আছে। একদল যেকোন উপায়েই শেখ সাহেবকে হেয় করবে রাজনৈতিক প্রতিহিংসা চরিতার্থ করার লক্ষ্যে। আর একদল আছে যারা তার কোন সিদ্ধান্তের বিরোধিতাকারীকে বা গঠনমূলক সমালোচনাকারীকে বিভিন্ন ট্যাগ দিবে, হেও করবে বা শারীরিক ভাবে হেনস্থা করবে। প্রকৃতপক্ষে এই দুই প্রজাতির লোকের ভিতর আচরণগত কোন পার্থক্য নেই।

নাস্তিক বা আজ্ঞেয়বাদীরা স্বীকৃত ধর্মগ্রন্থ থেকে রেফারেন্স দিয়ে ধর্মগ্রন্থের বিভিন্ন বানীর অসাড়তা প্রমান করে। প্রগতিশীল ও প্রথাবিরোধীরা সমাজে প্রচলিত বিভিন্ন আচার ও প্রথাকে অমানবিক প্রমান করে তার বিলুপ্তি চায়। কারণ এই কুসংস্কারগ্রস্থ সমাজে অর্থসহ নিজ ভাষায় ধর্মগ্রন্ত্র না পড়ে বেশিরভাগ লোক ধর্ম পালন করে। আর এভাবেই জন্ম হয় বিশ্বাসের যা মানুষকে অন্ধ করে দেয়, এবং কখনো কখনো অমানবিক করে তোলে। তাই তো বলা হয়, অর্থসহ ধর্মগ্রন্থ পড়লে হয় সে নাস্তিক হবে না হয় অমানবিক, খুনী ও জঙ্গী হবে। ধর্মবিশ্বাসীরা যদি মনে করে তারা নাস্তিকদের থেকে বেশি মানবিক তাহলে তারা নাস্তিকদের শারীরিক ও মানসিক ভাবে হেও করে কেন! বিশ্বাসীরা যদি মনে করে নাস্তিক মানবতাবাদীদের থেকে তারা বেশি জ্ঞানী তাহলে তারা বিতর্ক না করে পেশীশক্তি প্রয়োগ করে কেন! বিশ্বাসীরা জ্ঞানের সীমাবদ্ধতায় নাস্তিকদের কতল করা ওয়াজিব মনে করে এবং নিজের মস্তিস্ককে বন্ধক রাখে ধর্মগ্রন্থের কাছে। তাই নিজের অপরাধের বৈধতা দিতে ধর্মগ্রন্থের বাণীগুলোকে রেফারেন্স হিসাবে উপস্থাপন করে। এই উপমহাদেশে অসংখ্য পীর, ফকির, মাজার ও সাধুবাবাদের উত্থানই প্রমান করে মগজে মননে আমরা কতটা অন্ধ। সারা বছর আপনি পাপ কাজ (পাপ আর অপরাধ এক নয়) করবেন আর বছর শেষে তথাকথিত ধর্মস্থানে গিয়ে তা ধুয়ে মুছে ক্লিন হয়ে আসবেন। বাহ কি অসাধারণ সিস্টেম। নাস্তিকদের সাথে ধর্মবিশ্বাসীদের পার্থক্য একটাই, একজন ধার্মিক নিজেরটা ছাড়া বাকি ৪১৯৯ টি ধর্মকে ভুল ও অমানবিক বলে আর নাস্তিকরা ৪২০০ টি ধর্মকে অমানবিক ও ভুল বলে।

যারা রাজনীতি করেন বা নির্দিষ্ট কোন রাজনৈতিক আদর্শ ধারণ করেন তাদের সমালোচনা সহ্য করার অদম্য শক্তি থাকা উচিত। বিরোধী মত হল গণতন্ত্রের সৌন্দর্য। সংসদে শক্তিশালী বিরোধী দল না থাকলে সেখানে পেশীশক্তির প্রয়োগ হয়, আর তখন গণতন্ত্র তার সৌন্দর্য হারিয়ে একনায়কতন্ত্রে পরিণত হয়। স্বৈরাচারীরাই বিরোধীদের পঙ্গু করে ফাঁকা মাঠে গোল দিতে চায়। আর স্বৈরাচারীরা প্রতিষ্ঠিত হলে জনগণের বাকস্বাধীনতা ও চিন্তার স্বাধীনতার মৃত্যু ঘটে। তাই মানুষকে কথা বলতে দিন, সংবিধান থেকে ৫৭ ও ৩২ ধারা তুলে দিয়ে মানুষের মতামত প্রকাশ করতে দিন।

আলোচনা করা ও মতামত জানানো ছাড়া মানুষ কখনো সঠিক সিদ্ধান্তে আসতে পারে না। আর ধর্মগ্রন্থগুলো এসবের বিরোধী। ধর্মগ্রন্থগুলো প্রশ্ন করা বন্ধ করে বিশ্বাস স্থাপন করতে বলে। এই জন্য অপপ্রচারও চালানো হয় যেমন, "বিশ্বাসে মেলায় বস্তু তর্কে বহুদূর"। মানুষের জন্য ধর্মের আবির্ভাব হয়েছে কিন্তু ধর্মের জন্য মানুষের আবির্ভাব হয়নি এই সহজ কথাটি বুঝতে হবে বিশ্বাসীদের। আপনার ধর্ম পালনের অধিকার যেমন আছে তেমনি আরেকজনের তা পালন না করার অধিকারও আছে। আপনার নিজ ধর্ম বাদে অন্যগুলোকে সমালোচনার অধিকার যেমন আছে তেমনি নাস্তিকদেরও সকল ধর্মের সমালোচনার অধিকার আছে। তাই কারোর কথার সমালোচনা কথা দিয়েই করুন ব্যক্তি আক্রমণ করবেন না। 
