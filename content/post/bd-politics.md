+++
date = 2019-01-15
lastmod = 2019-01-15
draft = false
tags = ["বাংলাদেশ", "মন্ত্রিসভার ব্যর্থতা", "পদত্যাগের সংস্কৃতি"]
title = "নবম ও দশম মন্ত্রিসভার ব্যর্থতা এবং পদত্যাগের সংস্কৃতি"
math = true
summary = """
বাংলাদেশের ইতিহাসে প্রথম অর্থমন্ত্রীর পদ থেকে পদত্যাগ করেছিলেন বঙ্গতাজ (তাজউদ্দীন আহমেদ)। আর পরে পদত্যাগ করেন তার পুত্র সোহেল তাজ। প্রথম পদত্যাগটি হয় বঙ্গবন্ধুর নির্দেশে আর দ্বিতীয়টি হয় শেখ হাসিনার অবহেলায়। পরিবারের বিরুদ্ধে পরিবার, কি অসাধারণ ইতিহাস ! পদত্যাগের ইতিহাস নিয়ে লিখতে গেলে লেখাটি অনেক বড় হয়ে যাবে, তবুও সংক্ষেপে লিখি। বিএনপির দুই টার্মেই অযোগ্যতার দরুন অনেককেই পদত্যাগ করতে হয়েছে। আওয়ামীলীগ আমলেও স্বরাষ্ট্রমন্ত্রী সাহারা খাতুনকেও পদত্যাগে বাধ্য করা হয়েছিল। তবে এই দেশে স্বপ্রণোদিত হয়ে পদত্যাগ করেছেন মাত্র দুজন এবং একই পরিবারের ও তারা তাজ পরিবারের। 

"""

[header]
image = "sajalbdpolitic.jpg"
caption = "নবম ও দশম মন্ত্রিসভার ব্যর্থতা এবং পদত্যাগের সংস্কৃতি"

+++

শেখ হাসিনার রাজনৈতিক ক্যারিয়ারের সূচনা সরকারি ইন্টারমিডিয়েট গার্লস কলেজের ছাত্রসংসদের সহসভাপতি পদ দিয়ে। ১৯৮১ সালে তার অনুপস্থিতিতে তাকে সর্বসম্মতিক্রমে বাংলাদেশ আওয়ামীলীগের সভাপতি করা হয়। এখান থেকেই তিনি মূলধারার রাজনীতির সাথে সম্পৃক্ত হন। বহু চরাই উৎরাই পেরিয়ে তাই বাংলাদেশের রাজনীতির মাঠে শেখ হাসিনা একজন দক্ষ খেলোয়াড়।

একটা সোনা কথা প্রচলিত আছে, শেখ হাসিনার নির্দেশ ছাড়া মন্ত্রিসভায় বা দলীয় কোন পরিবর্তন সম্ভব নয়। নবম ও দশম মন্ত্রিসভায় কয়েকজন মন্ত্রীর বিরুদ্ধে অনেক অভিযোগ থাকা সত্ত্বেও তারা হয়ত শেখ হাসিনার নির্দেশেই মন্ত্রিসভায় ছিলেন। এদের মধ্যে শিক্ষামন্ত্রী নুরুল ইসলাম নাহিদ, নৌ পরিবহন মন্ত্রী শাহজাহান খান ও অর্থমন্ত্রী আবুল মাল মুহিত উল্লেখযোগ্য। এসব মন্ত্রীদের যে সব ব্যর্থতা ছিল তা কোন প্রকৃত গণতান্ত্রিক দেশে হলে নিশ্চয়ই তাদের পদত্যাগ করতে হত।

শিক্ষামন্ত্রী শিক্ষাব্যবস্থার সাম্প্রদায়িকরণ করেছেন পূর্নমাত্রায়। তার মন্ত্রীত্বকালীন সময়ে পাঠ্যপুস্তক থেকে অনেক মুক্তমনা ও হিন্দু লেখকদের কবিতা ও গল্প বাদ দেয়া হয়েছে যেমন: ৫ম শ্রেণীর বাংলা থেকে হুমায়ুন আজাদের 'বই' কবিতা, ষষ্ঠ শ্রেণীর বাংলা থেকে এস ওয়াজেদ আলীর 'রাঁচি ভ্রমণ' ও সত্যেন সেন এর 'লাল গরুটা', সুকুমার রায়ের 'আনন্দ' কবিতা, কালিদাস রায়ের 'অপূর্ব প্রতিশোধ', সুভাষ মুখোপাধ্যায়ের 'মে দিনের কবিতা', স্বর্ণকুমারী দেবীর 'উপদেশ কবিতা', রণেশ দাশগুপ্তের 'মাল্যদান', রবীন্দ্রনাথ ঠাকুরের 'বাংলাদেশের হৃদয়' কবিতা, শরৎচন্দ্র চট্টোপাধ্যায়ের 'লালু' গল্প, অষ্টম শ্রেণীর বাংলা থেকে বুদ্ধদেব বসুর 'নদীর স্বপ্ন', উপেন্দ্র কিশোর রায় চৌধুরী রচিত 'রামায়ণ কাহিনী-আদিখন্ড' গল্প, নবম শ্রেণীর বাংলা থেকে সঞ্জীবচন্দ্র চট্টোপাধ্যায়ের 'পালামৌ' গল্প, জ্ঞান দাস রচিত 'সুখের লাগিয়া', ভারতচন্দ্র গুণাকর রচিত 'আমার সন্তান' কবিতা, লালন শাহ রচিত 'সময় গেলে সাধন হবে না', রঙ্গলাল বন্দোপাধ্যায়ের 'স্বাধীনতা' কবিতা, সুনীল গঙ্গোপাধ্যায়ের 'সাঁকোটা দুলছে' কবিতা। তাছাড়া পিএসসি, জেএসসি, এসএসসি সহ বিশ্ববিদ্যালয়ের নকল ঠেকাতে তার কোন পদক্ষেপ কাজে আসেনি। শিক্ষামন্ত্রীর একটা বিতর্কিত মন্তব্য ছিল, "আপনারা ঘুষ খান কিন্তু তা যেন সহনীয় মাত্রায় হয়"। তাহলে একজন মন্ত্রীর এই বাক্য থেকে কি স্পষ্ট হয়! সবকিছু মিলিয়ে একজন শিক্ষামন্ত্রী হিসাবে এই বাম রাজনীতিক পুরোপুরি ব্যর্থ।

নৌ পরিবহন মন্ত্রী শাহজাহান খান এর আমলে লঞ্চ ডুবিতে নিহতের সংখ্যা প্রায় ২৫০০ জন মানুষ। তিনি মন্ত্রী থাকাকালীন সময়ে শুধুমাত্র সড়ক দুর্ঘটনায় প্রায় ১২০০০ জন মানুষ প্রাণ হারায়। বলাবাহুল্য ঢাকায় যেসব গণপরিবহন আছে তার বেশিরভাগই ফিটনেস বিহীন। তার মন্ত্রীত্বকালীন সময়ে সর্বশেষ যে পরিবহন ধর্মঘট হল তা খুব ন্যাক্কারজনক। তাহলে এখানে প্রশ্ন করা যায় কোন পরিবহন মাফিয়ার ছত্রছায়ায় এগুলো সম্ভব হয়েছে! 

অর্থমন্ত্রী আবুল মাল মুহিত এর প্রথম টার্মে শেয়ারবাজারে বড়ধরণের ধস নামে। তার সময়েই ডেসটিনি, হলমার্ক, সোনালী ব্যাংক ও বাংলাদেশ ব্যাংক সহ অন্যান্য প্রতিষ্ঠান থেকে চুরি ও পাচার করা অর্থের পরিমান ১৩ লক্ষ কোটি টাকা। এসব ঘটনার জন্য অর্থমন্ত্রী বা এই সংশ্লিষ্ট কতৃপক্ষের কাছে প্রশ্ন করা যায়, এই চুরি যাওয়া অর্থ কাদের! এই চুরিতে কি আপনার কোন দায় আছে!

এত ব্যর্থতার দায় নিয়েও এই জনপদে এইসব মন্ত্রীরা পদত্যাগ করেননি। সত্যি বলতে এখানে পদত্যাগের সংস্কৃতি এখনো গড়ে ওঠেনি। বাংলাদেশের ইতিহাসে প্রথম অর্থমন্ত্রীর পদ থেকে পদত্যাগ করেছিলেন বঙ্গতাজ (তাজউদ্দীন আহমেদ)। আর পরে পদত্যাগ করেন তার পুত্র সোহেল তাজ। প্রথম পদত্যাগটি হয় বঙ্গবন্ধুর নির্দেশে আর দ্বিতীয়টি হয় শেখ হাসিনার অবহেলায়। পরিবারের বিরুদ্ধে পরিবার, কি অসাধারণ ইতিহাস ! পদত্যাগের ইতিহাস নিয়ে লিখতে গেলে লেখাটি অনেক বড় হয়ে যাবে, তবুও সংক্ষেপে লিখি। বিএনপির দুই টার্মেই অযোগ্যতার দরুন অনেককেই পদত্যাগ করতে হয়েছে। আওয়ামীলীগ আমলেও স্বরাষ্ট্রমন্ত্রী সাহারা খাতুনকেও পদত্যাগে বাধ্য করা হয়েছিল। তবে এই দেশে স্বপ্রণোদিত হয়ে পদত্যাগ করেছেন মাত্র দুজন এবং একই পরিবারের ও তারা তাজ পরিবারের।
