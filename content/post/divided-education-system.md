+++
date = 2019-01-24
lastmod = 2019-01-24
draft = false
tags = ["উপমহাদেশীয় শিক্ষাব্যবস্থা", "বিভাজন", "সাম্প্রদায়িকরণ"]
title = "উপমহাদেশীয় শিক্ষাব্যবস্থার বিভাজন ও সাম্প্রদায়িকরণ"
math = true
summary = """
প্রকৃতপক্ষে মাধ্যমিক পর্যন্ত শিক্ষাব্যবস্থা হওয়া উচিত একমুখী ও বিজ্ঞানভিত্তিক। তারপর কেউ চাইলে শিল্প সাহিত্য বা তার পছন্দভিত্তিক শিক্ষাব্যবস্থা গ্রহণ করতে পারে। মূলত এখন কর্মমুখী শিক্ষাব্যবস্থা ছাড়া উন্নতি করাটা দুঃসাধ্য হয়ে পড়ছে দিন দিন। ভবিষ্যতে কর্মক্ষেত্রে বেশিরভাগ মানুষের জায়গা দখল করবে কম্পিউটার ও রোবট। তাই আগামী কয়েক বছরে প্রযুক্তিবিদ ও প্রোগ্রামাররা কর্মক্ষেত্রে দাপিয়ে বেড়াবে। একজন সাধারণ শিক্ষাব্যবস্থা থেকে পাস করে প্রোগ্রামার হতে পারবেনা এটা ভ্রান্ত ধারণা। যেমন বাংলা টাইপিং সফটওয়্যার অভ্র'র স্রষ্টা মেহেদী হাসান একজন ডাক্তার। 

"""

[header]
image = "edu-sys-sajal.jpg"
caption = "উপমহাদেশীয় শিক্ষাব্যবস্থার বিভাজন ও সাম্প্রদায়িকরণ"

+++

কথায় আছে শিক্ষা জাতির মেরুদন্ড কিন্তু এই দেশে মেরুদন্ড তিন ভাগে বিভক্ত। এক উচ্চবিত্ত দের জন্য ইংলিশ মিডিয়াম, মধ্যবিত্তদের জন্য বাংলা মিডিয়াম ও নিম্নবিত্তদের জন্য মাদ্রাসা। একই পাড়া বা মহল্লায় বেড়ে ওঠা তিনটা ছাত্র-ছাত্রী তিন ধরণের শিক্ষা নিয়ে বেড়ে উঠছে। তাই শিশুরা এখানে শিক্ষাক্ষেত্রে ঢুকেই বিভাজনের শিকার হয়ে যাচ্ছে।

আবার শিক্ষাজীবন শেষে এই সব ছেলে মেয়েরা চাকরিজীবনে প্রবেশ করেও আবার সেই ধরণের বিভাজনের শিকার হচ্ছে। এখানে বেশিরভাগ ক্ষেত্রে বড় পদগুলোই বাগিয়ে নিচ্ছে আগে ইংলিশ মিডিয়াম তারপর বাংলা মিডিয়াম এবং সবশেষে মাদ্রাসা। আর এইসব বিভাজনে সরকারেরই থাকছে বড় ধরণের ভূমিকা।

এখানে ইংলিশ মিডিয়াম ও বাংলা মিডিয়াম স্কুলের ভিতরে আবার বিভিন্ন ধর্ম ক্লাসে ছেলে মেয়েরা ভাগ হয়ে যাচ্ছে। সেক্ষেত্রেও আবার ধর্মীয় পরিচয়ে নতুন করে বিভাজনের শিকার হচ্ছে ছেলে মেয়েরা। ১৮ বছর না হলে কোন ছেলে মেয়ে স্বাবলম্বী নয়। তাই তাদের উপর চাপিয়ে দেয়া ধর্মীয় ক্লাসগুলি আসলে তাদের ইচ্ছা বা মতামত ছাড়াই।

প্রকৃতপক্ষে মাধ্যমিক পর্যন্ত শিক্ষাব্যবস্থা হওয়া উচিত একমুখী ও বিজ্ঞানভিত্তিক। তারপর কেউ চাইলে শিল্প সাহিত্য বা তার পছন্দভিত্তিক শিক্ষাব্যবস্থা গ্রহণ করতে পারে। মূলত এখন কর্মমুখী শিক্ষাব্যবস্থা ছাড়া উন্নতি করাটা দুঃসাধ্য হয়ে পড়ছে দিন দিন।

ভবিষ্যতে কর্মক্ষেত্রে বেশিরভাগ মানুষের জায়গা দখল করবে কম্পিউটার ও রোবট। তাই আগামী কয়েক বছরে প্রযুক্তিবিদ ও প্রোগ্রামাররা কর্মক্ষেত্রে দাপিয়ে বেড়াবে। একজন সাধারণ শিক্ষাব্যবস্থা থেকে পাস করে প্রোগ্রামার হতে পারবেনা এটা ভ্রান্ত ধারণা। যেমন বাংলা টাইপিং সফটওয়্যার অভ্র'র স্রষ্টা মেহেদী হাসান একজন ডাক্তার।

বিখ্যাত দার্শনিক কনফুসিয়াস বলেছিলেন তোমার একবছরের পরিকল্পনা থাকলে আলু চাষ কর। দশ বছরের পরিকল্পনা থাকলে গাছ লাগাও এবং একশো বছরের পরিকল্পনা থাকলে সন্তানকে সুশিক্ষায় শিক্ষিত কর। শিক্ষা ছাড়া কোন জাতি কখনো উন্নতি করতে পারেনি। আর সেই শিক্ষা কোন ধর্মীয় শিক্ষা নয়।

বাংলাদেশ ও ভারতে শিক্ষার হার প্রায় একই। আর এখানে শিক্ষা যদিও আছে কিন্তু সুশিক্ষার বড়ই অভাব। এই সুশিক্ষার অভাবে এখানে লিঙ্গ ও বর্ন বৈষম্য প্রবল। যেমন বাংলাদেশ এবং ভারতের পশ্চিমবঙ্গে বেশিরভাগ মানুষ একটু ফর্সা ও সুন্দর বাচ্চাদের বলে, বাবু তুমি এটা কর বা ওটা কর। কিন্তু বাচ্চাটি যখন একটু বর্ণে কালো বা রোগা হয় তখন বলে এই তুই ওটা কর বা এটা কর।

এই দুই জনপদে আমি দেখেছি এখানকার বেশিরভাগ লোক সমালোচনা সহ্য করতে পারে না। বস্তুত সুশিক্ষার অভাবেই এমনটা হয়ে থাকে বলে আমি মনে করি। সুশিক্ষার অভাবেই আমরা কোন ভালো কাজ বা ঘটনার জন্য ঈশ্বরকে ধন্যবাদ দেই। কিন্তু এই আমরাই কখনো কোন অনাকাঙ্খিত ঘটনার জন্য ঈশ্বরের সমালোচনা করিনা অথবা তাকে দোষারোপ করিনা।

কুশিক্ষা এবং অন্ধবিশ্বাস সভ্যতার পরিপন্থী। তাই সমাজ থেকে কুশিক্ষা এবং অন্ধবিশ্বাস দূরীকরণে শিক্ষক এবং পরিবারের ভূমিকা অপরিসীম। শিক্ষকদের উচিত কোন প্রকার ভয়ভীতি প্রদর্শন না করে বন্ধুত্বপূর্ন পরিবেশে শিক্ষাদান করা। সেই সাথে শিক্ষকদের পাঠ্যপুস্তক পড়ানোর পাশাপাশি ছাত্রছাত্রীদের নৈতিকতা বিষয়ক জ্ঞান ও দেওয়া উচিত।

সজল মন্ডল
কলকাতা,ভারত
২৪/০১/২০১৯
