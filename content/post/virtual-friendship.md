
+++
date = 2018-11-05
lastmod = 2018-11-05
draft = false
tags = ["ভার্চুয়াল বন্ধু", "ফেসবুক"]
title = "ভার্চুয়াল বন্ধু ও ফেসবুকিও অনুভূতি"
math = true
summary = """
ফেসবুকের নতুন বন্ধুত্ব দুই ক্লিক এর ব্যাপার, আবার রিমুভ করতেও দুই ক্লিক। নতুন বন্ধুত্বে এড ফ্রেন্ড তারপর কনফার্ম, আর রিমুভে আনফলো তারপর আনফ্রেন্ড, ব্যাস দুই ক্লিক এর ব্যাপার। কে কাকে বন্ধুত্বের অনুরোধ পাঠাবে বা কে কাকে বন্ধু হিসাবে গ্রহণ করবে সেটা যে কারুর যেমন ব্যক্তিগত ব্যাপার তেমনি অধিকারও। ফেসবুকে বন্ধুত্বের সীমা ৫০০০ জন পর্যন্ত। একটা মানুষ তার যাপিত জীবনে কখনো ৫০০০ জনের সাথে ভালোভাবে পরিচিত হতে বা তাদের সম্পর্কে সম্যক ধারণা রাখতে পারে না। তাই এই ৫০০০ জনের বন্ধুতালিকার সীমা অনেক বেশি বলে আমি মনে করি। 

"""

[header]
image = "virtual-friendship.jpg"
caption = "ভার্চুয়াল বন্ধু ও ফেসবুকিও অনুভূতি"

+++

ফেসবুকের নতুন বন্ধুত্ব দুই ক্লিক এর ব্যাপার, আবার রিমুভ করতেও দুই ক্লিক। নতুন বন্ধুত্বে এড ফ্রেন্ড তারপর কনফার্ম, আর রিমুভে আনফলো তারপর আনফ্রেন্ড, ব্যাস দুই ক্লিক এর ব্যাপার। কে কাকে বন্ধুত্বের অনুরোধ পাঠাবে বা কে কাকে বন্ধু হিসাবে গ্রহণ করবে সেটা যে কারুর যেমন ব্যক্তিগত ব্যাপার তেমনি অধিকারও। ফেসবুকে বন্ধুত্বের সীমা ৫০০০ জন পর্যন্ত। একটা মানুষ তার যাপিত জীবনে কখনো ৫০০০ জনের সাথে ভালোভাবে পরিচিত হতে বা তাদের সম্পর্কে সম্যক ধারণা রাখতে পারে না। তাই এই ৫০০০ জনের বন্ধুতালিকার সীমা অনেক বেশি বলে আমি মনে করি। আর যারা সেলিব্রেটি তাদের জন্য পেজ এর ব্যবস্থা আছে যেখানে তার ফ্যান বা ফলোয়ার রা সংযুক্ত থাকতে পারে। 

সাধারণত ফেসবুকে আমরা অপরিচিতদের সাথে বন্ধুত্ব করার ক্ষেত্রে যেটা ফলো করি তা হল কারুর সুন্দর চেহারা, তার সুন্দর লেখনী বা একই মতাদর্শের হওয়া। আবার নতুন প্রজন্মের কিছু ক্লিকবাজ আছে যারা উদেশ্যবিহীন ভাবে ক্লিক করে, সেটা বন্ধুত্ব তৈরির ক্লিক বা না পড়েই বিভিন্ন পোস্ট ও কমেন্টস এ ক্লিক। আবার কিছু লোকের মানসিকতা গিভ এন্ড টেক এর মত, মানে ব্যাপারটা এরকম যে কেউ আমার পোস্ট বা ছবিতে লাইক কমেন্টস না করলে আমিও তার পোস্টে লাইক কমেন্টস করবো না। আবার অনেক ক্ষেত্রে মতাদর্শের ভিন্নতার জন্য পূর্বের করা লাইকটা আনলাইক করা এগুলোও কিছু লোক করে যা তাদের নিচু মানসিকতার পরিচয় বহন করে।

কয়েক দিন আগে আমি প্রধানমন্ত্রী শেখ হাসিনার প্রতি একটা খোলা চিঠি লিখে সেটা আমার ফেসবুক ওয়ালে ও আমার ব্যক্তিগত ওয়েবসাইটে প্রকাশ করেছিলাম। সেখানে আমি তার সাম্প্রতিক কালের কিছু কৃতকর্মের সমালোচনা করেছি যা শতভাগ সত্য। হয়ত আমার সমালোচনা একটু কড়া ছিল, কিন্তু তাতে অশোভন কিছু ছিল না। এই চিঠি লেখার পর লক্ষ্য করলাম ফ্রেন্ড লিস্টে কিছু লোকের অনুপস্থিতি। অবশ্য এটাতে আমি নিজেও খুব খুশি যে এই সব দলান্ধ সহমত ভাইদের সাথে আমার বন্ধুত্ব নেই। আমার অনেক বন্ধু আছে যারা আওয়ামী লীগের বিভাগ, জেলা বা থানা পর্যায়ের শীর্ষ নেতা। আমি লক্ষ্য করলাম তারা কিন্তু কেউ আমাকে আনফ্রেন্ড করেনি, বাজে মন্তব্য করেনি, ইনবক্সে কিছু বলেনি অথবা ভারবাল ওয়েতেও কিছু বলেনি। 

একজন রাজনীতিবিদ এর সব কিছুর আগে যে ক্ষমতাটা থাকতে হয় তা হল সমালোচনা সহ্য করার ক্ষমতা। এক্ষেত্রে আমার বাস্তব জীবনের বন্ধুরা ধৈর্যশীলতার পরিচয় দিয়েছে সেজন্য তাদের আমি ধন্যবাদ দেই। গঠনমূলক সমালোচনায় মানুষের অনেক কিছু শিক্ষণীয় থাকে, যা তার পরবর্তী জীবনে আরো দক্ষ ও সৃজনশীল হতে সহায়তা করে। কেউ বিরোধী মতামত দিলেই যে তাকে উদ্দেশ্য করে গালাগালি, বাজে মন্তব্য বা তা দমন করতে হবে এগুলোতে যারা বিশ্বাসী তারা আর যাই হোক গণমানুষের রাজনীতি করে না। সুস্থ ধারার রাজনীতি করতে গেলে সবার মতামত নিয়ে চলতে হয় এটা রাজনীতিকদের মাথায় রাখা জরুরী।
