+++
date = 2019-02-28
lastmod = 2019-02-28
draft = false
tags = ["রাজনীতি", "গোড়ামী", "জনগণ"]
title = "রাজনীতিতে ব্যবহৃত জনগণের গোড়ামী"
math = true
summary = """
জনগণের দুর্বলতা ও গোড়ামী যেকোন রাষ্ট্রের রাজনীতিকের প্রধান হাতিয়ার। বাংলাদেশে জনগণ বলতে সমতলে মুসলিম ও হিন্দু আর পাহাড়ে আদিবাসীরা সংখ্যাগরিষ্ঠ। আর এই গোষ্ঠীগুলোর অনেক গোড়া আদর্শ নিয়ে রাজনৈতিক দোকান গুলো বিভিন্নভাবে ব্যবসা করেছে। এই তিনটি গোষ্টিতে বিভক্ত জনগণ প্রাই ভিন্ন ভিন্ন আদর্শ ধারণ করে একই বিষয়েই। রাজনৈতিক ভাগে বিভক্ত দলগুলোর মধ্যে বিএনপি অতীতে ধর্মের ও ভারত বিরোধী ট্রাম্পকার্ড খেলে সফল হয়েছিল। আওয়ামীলীগ মুক্তিযুদ্ধ ও রাজাকার নিয়ে কার্ড খেলে জিতেছে। 

"""

[header]
image = "edu-sys-sajal.jpg"
caption = "রাজনীতিতে ব্যবহৃত জনগণের গোড়ামী"

+++

জনগণের দুর্বলতা ও গোড়ামী যেকোন রাষ্ট্রের রাজনীতিকের প্রধান হাতিয়ার। বাংলাদেশে জনগণ বলতে সমতলে মুসলিম ও হিন্দু আর পাহাড়ে আদিবাসীরা সংখ্যাগরিষ্ঠ। আর এই গোষ্ঠীগুলোর অনেক গোড়া আদর্শ নিয়ে রাজনৈতিক দোকান গুলো বিভিন্নভাবে ব্যবসা করেছে। এই তিনটি গোষ্টিতে বিভক্ত জনগণ প্রাই ভিন্ন ভিন্ন আদর্শ ধারণ করে একই বিষয়েই। রাজনৈতিক ভাগে বিভক্ত দলগুলোর মধ্যে বিএনপি অতীতে ধর্মের ও ভারত বিরোধী ট্রাম্পকার্ড খেলে সফল হয়েছিল। আওয়ামীলীগ মুক্তিযুদ্ধ ও রাজাকার নিয়ে কার্ড খেলে জিতেছে। 

২০০১ সালের নির্বাচনী প্রচারাভিযানে বিএনপি জামাতকে সাথে নিয়ে প্রোপাগান্ডা ছড়িয়েছিল "আওয়ামীলীগ ভোটে জিতলে মসজিদে উলুধ্বনি শোনা যাবে"। দেশের বেশিরভাগ ভারতের কাছে বিক্রি হয়ে যাবে। সেসময় বক্তৃতাগুলোতে বলা হত "ধর্মনিরোপেক্ষতা মানে ধর্মহীনতা", আওয়ামীলীগ এটাকে প্রতিষ্ঠা করতে চায় দেশে। তখন দেশে এইসব বিশ্বাস করা লোকের সংখ্যা নেহাত কম ছিলনা, তাইতো বিএনপি-জামাত জোট ভোটে জিতেছিল। 

২০১৩ সালে কিছু প্রগতিশীল অনলাইন এক্টিভিস্ট ও ব্লগাররা কাদের মোল্লার ফাঁসির দাবিতে গণজাগরণ মঞ্চ এর সূচনা করেছিল। সেসময়  আওয়ামীলীগের প্রত্যক্ষ ও পরোক্ষ সম্মতি এবং সহযোগিতা ছিল তাতে। পরবর্তীতে গণজাগরণ মঞ্চ দেশের যেকোন সমস্যায় প্রতিবাদ কর্মসূচি ও বিক্ষোভ করতে শুরু করলো। এমতবস্থায় সরকার এই গণজাগরণ মঞ্চ এর প্রতিদ্বন্দ্বী হিসাবে হেফাজত ইসলামকে খাড়া করে। তারপর আওয়ামীলীগ ২০১৪ সালে যুদ্ধাপরাধীদের বিচারের অঙ্গীকার নিয়ে লোক দেখানো নির্বাচন করে জিতে যায়। এবং জনগণের সিমপ্যাথি কাজে লাগিয়ে তারা ক্ষমতা দীর্ঘস্থায়ী করে।

যুক্তরাষ্ট্রে নির্বাচনের আগে ডোনাল্ড ট্রাম্পের দেয়া বিভিন্ন বর্ণবাদী ও বৈষম্যমূলক বক্তব্য আসলে অসংখ্য আমেরিকানের চিন্তার ফল। মিশেল'কে কালো বানর বলা বা ঢালাওভাবে মুসলিমদের প্রতি বিদ্বেষ পোষণ করা ট্রাম্প নিজের আদর্শ থেকে বলেননি। ট্রাম্পের নির্বাচনে জয়লাভ করাই প্রমান করে আমেরিকার জনগণের বৃহৎ একটা অংশই বর্ণবাদী ও বৈষম্যের সমর্থক। তাই হোয়াইট হাউজে ব্ল্যাক প্রেসিডেন্ট নিয়োগ করে অতীতে আমেরিকানরা যে উদারপন্থী দৃষ্টিভঙ্গির পরিচয় দিয়েছিল তার উপস্থিতি এখন তলানিতে।

ভারতে নরেন্দ্র মোদী প্রধানমন্ত্রী হওয়ার আগে বুলি আওড়াতেন, ক্ষমতায় গেলে সব মুসলিম অনুপ্রবেশকারীদের বের করে দিবে। পাকিস্তান, আফগানিস্তান ও বাংলাদেশের হিন্দুদের নাগরিকত্ব দেয়ার শর্ত শিথিল করবে। সর্বভারতে গো-হত্যা নিষিদ্ধ করবে। চীন ও পাকিস্তান থেকে কোনকিছু আমদানিতে বিশেষ শর্ত জুড়ে দেয়া হবে। মোদী নিজে এগুলো চিন্তা করলেও এই সব ব্যাপারগুলো প্রকৃতপক্ষে একটা বৃহৎ জনগোষ্ঠীর চিন্তার প্রতিফলন। তাই জনগণের এই ধারণাগুলোর বাণিজ্য করে মোদি রাজনৈতিক ব্যবসায় নিশ্চয়ই লাভবান।

যখন কোন দেশে একটা বৃহৎ জনগোষ্ঠী নির্দিষ্ট আদর্শ (ভালো ও মন্দ) ধারণ করে, তখন রাজনৈতিক দল গুলো সেটা ব্যবহার করে ফায়দা লোটার চেষ্টা করে। এটা বেশিরভাগ রাষ্ট্রেই ঘটে থাকে। নেতারা জনগণের এইসব বৈষম্যমূলক চিন্তাধারা দিয়ে যে নিজের আখের গোছায় সেটা আমজনতা বুঝতে পারে না। কারণ আমজনতা তখন ওই অফিমেই বুদ হয়ে থাকে। তবে এই একুশ শতকে উপমহাদেশীয় অনুন্নত দেশে ধর্ম হচ্ছে রাজনৈতিক বর্ম, যা নেতা ও প্রভাবশালীরা এটা ব্যবহার করে লাভবান বেশি হয়।
