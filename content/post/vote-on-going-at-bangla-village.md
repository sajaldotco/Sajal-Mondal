+++
date = 2018-12-26
lastmod = 2018-12-26
draft = false
tags = ["বাংলা গ্রাম", "লেভেল প্লেইং ফিল্ড", "আসন্ন নির্বাচন"]
title = "আসন্ন নির্বাচন ও সুবিদ আলীর ভাবনা"
math = true
summary = """
কয়েকদিন বাদে বাংলাগ্রামে ভোট হবে, সেই উপলক্ষে বড় তিনটি দল যথাক্রমে; জাহাজ মার্কা, গমেরশীষ মার্কা ও ট্রাক্টর মার্কা নিয়ে প্রতিযোগিতা করছে। আরো কিছু ছোট দল আছে যারা রামদা, সিলিং ফ্যান, আলতা ও লিপিস্টিক মার্কা নিয়ে লড়ছে। সুবিদ আলী এবার নতুন ভোটার হয়েছে তাই ভোট নিয়ে তার ভীষণ আগ্রহ। কিন্তু সুবিদ আলীর চিন্তা হচ্ছে ব্যালট পেপার ও ইভিএম নামে কি একটা মেশিন এনেছে তাতে যেখানেই সীল মারা হয় না কেন যাবে ওই জাহাজ মার্কায়। আবার সুবিদ আলী চায়ের দোকান সংসদে অনেকের মুখে শুনছে এবারের ভোট নাকি লেভেল প্লেয়িং ফিল্ডে হবে। 

"""

[header]
image = "sajal-vote.jpg"
caption = "আসন্ন নির্বাচন ও সুবিদ আলীর ভাবনা"

+++

কয়েকদিন বাদে বাংলাগ্রামে ভোট হবে, সেই উপলক্ষে বড় তিনটি দল যথাক্রমে; জাহাজ মার্কা, গমেরশীষ মার্কা ও ট্রাক্টর মার্কা নিয়ে প্রতিযোগিতা করছে। আরো কিছু ছোট দল আছে যারা রামদা, সিলিং ফ্যান, আলতা ও লিপিস্টিক মার্কা নিয়ে লড়ছে। সুবিদ আলী এবার নতুন ভোটার হয়েছে তাই ভোট নিয়ে তার ভীষণ আগ্রহ। কিন্তু সুবিদ আলীর চিন্তা হচ্ছে ব্যালট পেপার ও ইভিএম নামে কি একটা মেশিন এনেছে তাতে যেখানেই সীল মারা হয় না কেন যাবে ওই জাহাজ মার্কায়। আবার সুবিদ আলী চায়ের দোকান সংসদে অনেকের মুখে শুনছে এবারের ভোট নাকি লেভেল প্লেয়িং ফিল্ডে হবে। সে চিন্তায় আছে, গ্রামে হাডুডু ও ফুটবল খেলেছে কিন্তু লেভেল প্লেয়িং ফিল্ড কখনো দেখেনি।

এদিকে ভোট উপলক্ষে পাড়ায় পাড়ায় বসেছে ভ্রাম্যমাণ চেতনার দোকান ও কোথাও কোথাও বহুদলীয় আদর্শের বেসাতি নিয়ে আছে কিছু খুচরা ব্যবসায়ী। সবাই তাকে দাওয়াত দেয় খাওয়াতে চায়, নিরুপায় সুবিদ আলী কখনো চেতনার বিষাক্ত ট্যাবলেট খায় আবার কখনো বহুদলীয় আদর্শের শরবত খায়। এগুলো খেয়ে অসুস্থ সুবিদ আলী মনে মনে ভাবতে লাগে, তার শরবতে বিষ মিশানো ঠিক হয়নি নাকি বিষে শরবত মেশানো ঠিক হয়নি! সুবিদ আলী এখন হাসপাতালে ভর্তি, চিকিৎসা চলছে। হটাৎ সুবিদ আলী দেখতে পায় হারাধন নামের তার এক রক্তাক্ত প্রতিবেশীকে। সুবিদ আলী জিজ্ঞেস করে তোমার এ অবস্থা কেন? হারাধন উত্তর দেয়, জাহাজ মার্কার লোকেরা চেতনার হাতুড়ি দিয়ে পিটিয়ে রক্তাক্ত করেছে। 

সুবিদ আলী কিছুক্ষনের ভিতর আরো অনেককেই রক্তাক্ত অবস্থায় হাসপাতালে দেখতে পেল। এখন সুবিদ আলী কিছুটা আঁচ করতে পেরেছে লেভেল প্লেয়িং ফিল্ড কাকে বলে। কিন্তু সুবিদ আলী ভাবছে লাঠিয়াল বাহিনী থাকতে যদি এভাবে সবাইকে মার খেতে হয় তাহলে সুষ্ঠুভাবে ভোট কিভাবে হবে। জাহাজ মার্কা দলের লোকেরা মনে হয় সংকল্প করেছে যেকোন উপায়েই তারা ভোটে জিতবেই।তাইতো কাউকে মামলা ও কাউকে হামলা করে বাংলাগ্রামে লেভেল প্লেইং ফিল্ডে ভোট হতে চলেছে।

বিদ্র: এই গল্পের সমস্ত বিষয়বস্তু কাল্পনিক, তথাপি কোন ঘটনা বাস্তবের সাথে মিলে গেলে লেখক দায়ী নয়।

সজল মন্ডল

২৬/১২/২০১৮
