+++
date = 2018-12-31
lastmod = 2018-12-31
draft = false
tags = ["একাদশ সংসদ নির্বাচন", "ভোট", "সুবিদ আলীর ভূমিকা"]
title = "বাংলাগ্রামে ভোট ও সুবিদ আলীর ভূমিকা"
math = true
summary = """
কৌতূহলী সুবিদ আলী ভোটকেন্দ্রের ভিতর গিয়ে দেখে দুইজন লোক ব্যালট পেপারে জাহাজ মার্কায় সীল মারছে। সে একটু প্রতিবাদী ভাব নিয়ে এজেন্টদের উদ্দেশ্যে বললো, এটা তো অন্যায়, আপনারা না শিক্ষক! একজন উত্তর দেয় হ্যাঁ আমরা 'নির্বাচন প্রকৌশল বিশ্ববিদ্যালয়ের' শিক্ষক। এটা শুনে সে কিছুটা ভড়কে গেল, তবুও নিজেকে সামলিয়ে সে ব্যালটে সীল মারলো তার পছন্দের প্রতীক রামদায়। এবার ব্যালট পেপারটা বাক্সে ফেলতে গেলেই একজন এজেন্ট তার পেপারটা ছো মেরে নিয়ে বললেন এটা আমি বাক্সে ফেলে দিচ্ছি। পাশ থেকে অল্প বয়েসী এক ছোকরা এক পেগ থ্রিএক্স রাম এগিয়ে দিয়ে বলল রামদা অপেক্ষা রাম-ই উত্তম। 

"""

[header]
image = "sajal-ali.jpg"
caption = "বাংলাগ্রামে ভোট ও সুবিদ আলীর ভূমিকা"

+++

বাংলা গ্রামে সদ্য একাদশ সংসদ নির্বাচন সম্পন্ন হতে যাচ্ছে। ভোটের আগে চেতনার বিষাক্ত ট্যাবলেট ও মেয়াদোত্তীর্ণ বহুদলীয় গণতন্ত্রের শরবত খেয়ে অসুস্থ সুবিদ আলী ভোটের দিন যথারীতি কেন্দ্রে হাজির হল ভোট দিতে। কেন্দ্রে গিয়ে লাইনে দাঁড়াল সুবিদ আলী কিছুক্ষন পর একজন পোলিং এজেন্ট এসে সবার উদ্দেশ্যে বললেন, পর্যাপ্ত ব্যালট পেপার না থাকায় আপনাদের ভোট গ্রহণ সম্ভব নয়। তবে হতাশ হওয়ার কিছু নেই, ব্যালট পেপার পেলে আমরাই আপনাদের হয়ে ভোট দিয়ে দেব।

এবার ভোটারদের ভিতর চিৎকার চেচামেচি শুরু হয়ে গেল, সবার মত সুবিদ আলীরও মেজাজ গরম হয়ে গেল কারণ সে নতুন ভোটার। অন্যান্য ভোটাররা কিছুক্ষন চেচামেচি করে যার যার বাড়ি ফিরে গেল। সুবিদ আলী নাছোড়বান্দা ভোট সে দিবেই, এবার সে পোলিং এজেন্টের কাছে গিয়ে ধমক দিয়ে বলল, এই ব্যাটা ফাজলামি করস! সে চিৎকার করে বলল আমি ভোট দিয়ে তবেই এখান থেকে যাবো। পোলিং এজেন্ট এবার ভিতর থেকে ঘুরে এসে বলল আপনি ভিতরে আসুন।

কৌতূহলী সুবিদ আলী ভোটকেন্দ্রের ভিতর গিয়ে দেখে দুইজন লোক ব্যালট পেপারে জাহাজ মার্কায় সীল মারছে। সে একটু প্রতিবাদী ভাব নিয়ে এজেন্টদের উদ্দেশ্যে বললো, এটা তো অন্যায়, আপনারা না শিক্ষক! একজন উত্তর দেয় হ্যাঁ আমরা 'নির্বাচন প্রকৌশল বিশ্ববিদ্যালয়ের' শিক্ষক। এটা শুনে সে কিছুটা ভড়কে গেল, তবুও নিজেকে সামলিয়ে সে ব্যালটে সীল মারলো তার পছন্দের প্রতীক রামদায়। এবার ব্যালট পেপারটা বাক্সে ফেলতে গেলেই একজন এজেন্ট তার পেপারটা ছো মেরে নিয়ে বললেন এটা আমি বাক্সে ফেলে দিচ্ছি। পাশ থেকে অল্প বয়েসী এক ছোকরা এক পেগ থ্রিএক্স রাম এগিয়ে দিয়ে বলল রামদা অপেক্ষা রাম-ই উত্তম।

সুবিদ আলীর সামনেই পেপারটা ফেলা হল 'আমাকে ব্যবহার করুন' লেখা একটি বাক্সে। তার এখন আর বুঝতে বাকি রইল না লেভেল প্লেইং ফিল্ড কাকে বলে। তবুও সে একজন পোলিং এজেন্টকে উদ্দেশ্য করে বললো আমার জন্য আরো দুটি ব্যালট পেপার রাখুন আমার বাবা মায়ের ভোটের জন্য। চেকলিস্ট দেখে একজন এজেন্ট বললেন আপনার পরিবারের বাকি তিন জনেরই ভোট দেয়া হয়ে গেছে।

কৌতূহলী সুবিদ আলী বললেন আমার পরিবারে তো বাবা মা ছাড়া আর কোন ভোটার নেই, তাহলে আরেকজন জন ভোটার কোথা থেকে আসলো!? এজেন্ট উত্তর দিল আপনার দাদাও ভোট দিয়ে গেছেন। দাদা....., তিনি তো দু বছর আগেই মারা গেছেন একজন মৃত লোক কখন কিভাবে ভোট দিয়ে গেলেন, বললো সুবিদ আলী! সত্যিই এবার তার কান্না পাচ্ছে, একজন এজেন্ট এগিয়ে এসে জিজ্ঞেস করলো হতাশ হচ্ছেন কেন? সে উত্তর দিল, আমার মৃত দাদা এসে ভোট দিয়ে গেল অথচ একটু আগে আসলে পারলে তার সাথে দেখা হত।

হতাশ সুবিদ আলী বেরিয়ে এসে দেখলো তার পছন্দের প্রার্থী হিরো জলিল এর সাথে ধস্তাধস্তি হচ্ছে জাহাজ মার্কার ভাড়াটে গুন্ডাদের সাথে। নিজের হিরোকে এভাবে অপমানিত হতে দেখে সুবিদ আলী ব্যাপারটায় হস্তক্ষেপ করতে যায়। এবার তার উপর কয়েকজন জাহাজ মার্কার লোক ক্ষিপ্ত হয়ে বলে, আমাদের সাথে পাঙ্গা নিতে হলে আগে জাস্টিসলীগ সিনেমা দেখে আয়। অতঃপর সুবিদ আলী ভাঙা মনরথ নিয়ে বাড়ি ফিরে আসলো এবং তার ডায়েরিতে লিখল, জাহাজ মার্কা দলের হাত ধরেই গণতন্ত্রের কফিনে শেষ পেরেকটি ঠোকা হয়ে গেল।

সজল মন্ডল

৩১/১২/২০১৮
