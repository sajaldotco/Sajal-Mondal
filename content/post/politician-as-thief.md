+++
date = 2018-12-06
lastmod = 2018-12-06
draft = false
tags = ["পুকুর চুরি", "চুরির শাস্তি"]
title = "মুরগী থেকে পুকুর চুরি ও তার শাস্তি"
math = true
summary = """
এই দেশ থেকে হাজার হাজার কোটি টাকা চুরি হয়েছে বিগত কয়েক বছরেই। মাত্র ১০ বছরেই শুধু রাজনীতি করে কোনো কোন মন্ত্রীর সম্পদ বাড়ে দ্বিগুন। রাজনীতিবিদের সন্তানেরা বানিয়েছে আমেরিকা, মালয়েশিয়া ও লন্ডনে বিলাস বহুল বাড়ী, সেই সাথে চড়ে দামি বিএমডব্লিউ গাড়িতে। কারুর নামের শেষে খাম্বা পদবী যুক্ত হয় আবার কেউ ১০% নামে খ্যাত। নমিনেশন নিতে প্রত্যেক প্রার্থীকে তার সম্পদের হিসাব দিতে হয় সেখানে দেখা যায় কোন কোন মন্ত্রীর স্ত্রীর নামে কোটি কোটি টাকা। এই দেশে এমন কোনো চাকরি নেই যেটা করে কোটি টাকার সম্পদ অর্জন করা যায়, অথচ মন্ত্রীদের বউরা কোনো প্রকার চাকরি না করেই কোটি টাকার মালিক। হুম তাদের স্বামীরা হয়ত ব্যবসা করে, রাজনীতির ব্যবসা বা রাজনৈতিক চুরি তাইতো বছর শেষে তাদের সম্পদ বাড়ে জ্যামিতিক হারে। 

"""

[header]
image = "thief.jpg"
caption = "মুরগী থেকে পুকুর চুরি ও তার শাস্তি"

+++

পেটের দায়ে কেউ চুরি করলে তার কতটা বা কি শাস্তি হতে পারে? প্রচলিত আইন অনুযায়ী চুরির শাস্তি সমাজ ও দেশভেদে ভিন্ন। কিন্তু আমাদের মত অনুন্নত, ধর্মান্ধ ও বিদ্বেষীদের দেশে মানুষ বেশিরভাগ সময় আইন নিজে হাতে তুলে নেয় তাই সেই শাস্তি হয়ে ওঠে অমানবিক। আমি দেখেছি সামান্য তাল চুরির অপরাধে মানুষকে মন্দার গাছের কাটাযুক্ত ডাল দিয়ে অমানবিকভাবে দলে দলে মিলে মারতে। আমি দেখেছি কাউকে মাছ চুরির অপরাধে তাকে বস্তায় ভরে অমানবিক ভাবে পিটাতে ও বস্তায় গরম জল ঢালতে। কাউকে দেখেছি কৃষ্ণচুড়া গাছে ঝুলিয়ে বাঁশকল দিয়ে হাত পায়ের হাড় গুঁড়ো করে তাকে পঙ্গু করে দিতে। এখনকার এই ইন্টারনেটের দৌলতে গত দুই-তিন বছরে অনেকগুলো ভিডিও দেখেছি কয়েকজনকে অমানবিক ভাবে অত্যাচার করতে, মেরে ফেলতে। কিন্তু সবগুলো নির্যাতনে লক্ষ্যনীয় ব্যাপার হল নির্যাতিতরা দলিত বা নিম্নশ্রেণীর ও নির্যাতনকারী তার থেকে উচ্চশ্রেণীর। অর্থাৎ সেই পুরোনো অভ্যাস দুর্বলের উপর সবলের অত্যাচার, যাকে বলে মৎসন্যায়। 

এই সমাজে বেশিরভাগ রাজনীতির সাথে জড়িত ব্যক্তিবর্গ প্রায় প্রতিটা সরকারি কাজের জন্য বরাদ্দ অর্থথেকে চুরি করে। এখানে সরকারী রেল থেকে, বিমান থেকে বা গাড়ী থেকে কর্মচারীরা তেল চুরি করে দিনের পর দিন। এই দেশ থেকে হাজার হাজার কোটি টাকা চুরি হয়েছে বিগত কয়েক বছরেই। মাত্র ১০ বছরেই শুধু রাজনীতি করে কোনো কোন মন্ত্রীর সম্পদ বাড়ে দ্বিগুন। রাজনীতিবিদের সন্তানেরা বানিয়েছে আমেরিকা, মালয়েশিয়া ও লন্ডনে বিলাস বহুল বাড়ী, সেই সাথে চড়ে দামি বিএমডব্লিউ গাড়িতে। কারুর নামের শেষে খাম্বা পদবী যুক্ত হয় আবার কেউ ১০% নামে খ্যাত। নমিনেশন নিতে প্রত্যেক প্রার্থীকে তার সম্পদের হিসাব দিতে হয় সেখানে দেখা যায় কোন কোন মন্ত্রীর স্ত্রীর নামে কোটি কোটি টাকা। এই দেশে এমন কোনো চাকরি নেই যেটা করে কোটি টাকার সম্পদ অর্জন করা যায়, অথচ মন্ত্রীদের বউরা কোনো প্রকার চাকরি না করেই কোটি টাকার মালিক। হুম তাদের স্বামীরা হয়ত ব্যবসা করে, রাজনীতির ব্যবসা বা রাজনৈতিক চুরি তাইতো বছর শেষে তাদের সম্পদ বাড়ে জ্যামিতিক হারে। 

আজও কি বাংলাদেশে কোন ঋণখেলাপির দৃষ্টান্তমূলক শাস্তি হয়েছে! আজও কি কোনো অর্থমন্ত্রীর সাজা হয়েছে হাজার কোটি টাকা ব্যাংক থেকে গায়েব হয়ে যাওয়ার দায়ে বা কেউ কি পদত্যাগ করেছে দায়িত্বে অবহেলার দরুন! এমন কোনো ব্যাংকের এমডি কি জেলে আছে জনগণের অর্থ আত্নসাতের দায়ে ! অতীতে অনেক রাজনীতিবিদের নামে বিভিন্ন দুর্নীতি মামলা হয়েছে কিন্তু রাজনৈতিক বিবেচনায় কারুর মামলা প্রত্যাহার হয়েছে কারুর সাজা হয়েছে। কিন্তু বিচারের নামেও এখানে প্রতিপক্ষ দমন ছিল মূল উদেশ্য। সত্যি বলতে আমরা সবাই কম বেশি চুরির সাথে জড়িত। তাইতো এখানে চুরির প্রতিযোগিতা চলে সর্বক্ষেত্রে, কেউ করে মুরগি চুরি কেউ করে পুকুর চুরি। আর এই জন্যই এক চোর আরেক চোরের বিরুদ্ধে কিছু বলতে ভয় পায় এবং চেপে যায়। চুরিতে আমরা অভ্যস্ত হয়ে পড়েছি তাই আজ এভাবেই চলতে থাকে চুরির মহাসড়কে আমাদের যাত্রা।

সজল মন্ডল

০৬/১২/২০১৮
