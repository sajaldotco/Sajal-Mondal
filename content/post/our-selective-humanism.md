+++
date = 2019-03-02
lastmod = 2019-03-02
draft = false
tags = ["যুদ্ধ", "সিলেক্টিভ মানবতা", "ভন্ডামী"]
title = "উপমহাদেশীয় সিলেক্টিভ মানবতা ও ভন্ডামী"
math = true
summary = """
উপমহাদেশীয় মানবতা বরাবরই ধর্মীয় শৃঙ্খলে আবদ্ধ। রোহিঙ্গাদের বাংলাদেশে আশ্রয় দেয়ার জন্য সরকারের আগে এদেশীয় জনগণ সোচ্চার হয়েছিল। তখন সবার মধ্যে যে ব্যাপারটা কাজ করেছিল তা হল রোহিঙ্গারা মুসলিম আর মায়ানমারের বৌদ্ধরা তাদের বিনা কারণে নিধন করছে। ফিলিস্তিনের জনগণের উপরেও এদেশীয় জনগণের সিমপ্যাথি সেই একই, ধর্মীয় কারণে। সেই একই সিমপ্যাথির পুনরাবৃত্তি দেখা যায় কাশ্মীরের ক্ষেত্রেও। বহির্বিশ্বের বিভিন্ন ঘটনায় যদি এদের মানবতা আহত হয় তাহলে তা সিলেক্টিভ কেন! মানে আমি বলতে চাইছি সৌদি যে ইয়েমেনে জঙ্গি দমনের নামে অসংখ্য নিরীহ মানুষ হত্যা করছে এবং খাদ্যাভাব ও অপুষ্টিতে ভুগে অসংখ্য শিশু মারা যাচ্ছে সেখানে তারা সোচ্চার নয় কেন!? 

"""

[header]
image = "edu-sys-sajal.jpg"
caption = "উপমহাদেশীয় সিলেক্টিভ মানবতা ও ভন্ডামী"

+++

• আপনি কি কাশ্মীরের স্বাধীনতা চান? মানে একটা আলাদা স্বাধীন রাষ্ট্র?

• হুম চাই।

• আপনি কি ফিলিস্তিনের অখণ্ডতা রক্ষার্থে ফিলিস্তিনের জনগণের পক্ষে?

• অবশ্যই ফিলিস্তিনি জনগণের পক্ষে এবং হামাস যা করছে তা হল ধর্মযুদ্ধ।

• বাংলাদেশে যদি কখনো পাহাড়ি আদিবাসীরা তাদের জন্য আলাদা রাষ্ট্র দাবি করে তখন কি আপনি তাদের পক্ষে কথা বলবেন?

• কখনোই নয়, কারণ তারা বহিরাগত।

• ভারতে ওয়েস্ট বেঙ্গলের মুসলিমরা ভবিষ্যতে যদি তাদের জন্য আলাদা রাষ্ট্র দাবি করে, তাহলে কাদের পক্ষ নিবেন!?

• অবশ্যই মুক্তিকামী মুসলিমদের পক্ষ নিব।

• পাকিস্তান থেকে বেলুচিস্তান আলাদা হয়ে স্বাধীন রাষ্ট্র গঠন করতে চায়, আপনি কি বেলুচিস্তানের পক্ষে?

• মোটেও না, কারণ বেলুচ'রা দেশদ্রোহী।

• তাহলে বেলুচিস্তানের সাপেক্ষে ১৯৭১ সালে মুক্তিযুদ্ধ কি দেশদ্রোহিতা নয়!?

• ইয়ে মানে ব্লা ব্লা ব্লা....., আপনি রাজাকার।

যুদ্ধে সবসময় দুই পক্ষেরই ক্ষতি হয়, কারো কম কারো বেশি। সেখানে দুই পক্ষের লোকেরই ঘর পোড়ে, কিন্তু বেশিরভাগ ক্ষেত্রে সেই ঘর পোড়া আগুনেই নেতারা বা রাজনৈতিক দলগুলোই আলু পোড়া দিয়ে উদর্পূর্তি করে। তাছাড়া দুটি দেশ যুদ্ধ করলে পাশের দেশগুলোতেও অর্থনৈতিক প্রভাব পড়ে। কথিত একটা প্রবাদ আছে "যারা যুদ্ধ চায় তারা যুদ্ধে যায়না আর যারা যুদ্ধে যায় তারা যুদ্ধ চায় না"। অর্থাৎ যারা যুদ্ধ চায় তারা ফ্রন্টলাইনে যুদ্ধের ভয়াবহতা আঁচ করতে পারেনা, তাই তারা যুদ্ধ চায়। আর যারা ফ্রন্টলাইনে যুদ্ধ করে তারা এটার ভয়াবহতা বুঝে যুদ্ধ করতে চায় না।

হিরোশিমা ও নাগাসাকিতে বোমা বিস্ফরণের পরে জাপান আঁচ করতে পারে যুদ্ধের পরিণাম কি। তাইতো এর পরে তারা সংবিধানে পরিবর্তন এনে কয়েক দশক তাদের সৈন্যকে দেশের বাইরে পাঠানো থেকে বিরত থাকে। দ্বিতীয় বিশ্বযুদ্ধ থেকে শিক্ষা নিয়ে জার্মানি আজ সভ্য ও মানবতাবাদী দেশে পরিণত হয়েছে। যুদ্ধের ভয়াবহতা কি হতে পারে তার অসংখ্য জ্বলন্ত উদাহরণ আছে। তবুও তা থেকে কতজন শিক্ষা নিয়েছে! মূলত যুদ্ধে বাণিজ্যিকভাবে সাফল্য পায় অস্ত্রব্যবসায়ীরা। আর যুদ্ধক্ষেত্রই হল অস্ত্রের রিলায়েবেলিটি ও একুরেসি অপগ্রেডের পরীক্ষার জায়গা।

পাকিস্তান উপমহাদেশীয় সন্ত্রাসবাদ তৈরির কারখানা, আর সেই সন্ত্রাসবাদে সবচেয়ে বেশি বিনিয়োগ হয় পেট্রোডলার। অর্থাৎ মধ্যপ্রাচ্যের যে মৌলবাদী গোষ্ঠীগুলো আছে তারাই ধর্মীয় অনুভূতির সুড়সুড়ি দিয়ে কথিত কাফের বা বিধর্মীদের বিরুদ্ধে কিছু লোককে মগজ ধোলাইয়ের মাধ্যমে জঙ্গী হতে উদ্বুদ্ধ করে। আর পাকিস্তান আর্মি এই সব সন্ত্রাসবাদী গোষ্ঠীকে দেখিয়ে সন্ত্রাসবাদ দমনের নামে আমেরিকা ও তার মিত্র দেশ থেকে বিপুল পরিমান অর্থ সংগ্রহ করে। আর এটা পরিষ্কার হয় যখন আমেরিকান নেভী সীল পাকিস্তানের সেনা ঘাঁটির পাশে লুকিয়ে থাকা ওসামা বিন লাদেনকে হত্যা করে।

উপমহাদেশীয় মানবতা বরাবরই ধর্মীয় শৃঙ্খলে আবদ্ধ। রোহিঙ্গাদের বাংলাদেশে আশ্রয় দেয়ার জন্য সরকারের আগে এদেশীয় জনগণ সোচ্চার হয়েছিল। তখন সবার মধ্যে যে ব্যাপারটা কাজ করেছিল তা হল রোহিঙ্গারা মুসলিম আর মায়ানমারের বৌদ্ধরা তাদের বিনা কারণে নিধন করছে। ফিলিস্তিনের জনগণের উপরেও এদেশীয় জনগণের সিমপ্যাথি সেই একই, ধর্মীয় কারণে। সেই একই সিমপ্যাথির পুনরাবৃত্তি দেখা যায় কাশ্মীরের ক্ষেত্রেও। বহির্বিশ্বের বিভিন্ন ঘটনায় যদি এদের মানবতা আহত হয় তাহলে তা সিলেক্টিভ কেন! মানে আমি বলতে চাইছি সৌদি যে ইয়েমেনে জঙ্গি দমনের নামে অসংখ্য নিরীহ মানুষ হত্যা করছে এবং খাদ্যাভাব ও অপুষ্টিতে ভুগে অসংখ্য শিশু মারা যাচ্ছে সেখানে তারা সোচ্চার নয় কেন!?
