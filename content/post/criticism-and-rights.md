+++
date = 2018-11-02
lastmod = 2018-11-04
draft = false
tags = ["সমালোচনা", "অধিকার"]
title = "আমার সমালোচনার অধিকার"
math = true
summary = """
প্রত্যেক ধর্মের ভিতরে কিছু কুসংস্কার থাকে, তাই বলে হিন্দু ধর্মের কুসংস্কারের বিরুদ্ধে বলতে আমাকে কেন হিন্দু হতে হবে, ইসলাম বা খ্রিস্টান ধর্মের কুসংস্কারের বিরুদ্ধে বলতে আমাকে কেন মুসলমান বা খ্রিস্টান হতে হবে। তবে সমালোচক এর যেটা থাকতে হবে তা হল যুক্তি ও মানবতা বিষয়ক জ্ঞান। কাউকে বা কোন কিছুর সমালোচনা করার কোনো নির্দিষ্ট সময় নেই। যারা পুরোনো ধ্যান ধারণা বা অমানবিক অতীত নিয়ে চলতে চায় তারা মৌলবাদী। মৌলবাদীর কোনো নির্দিষ্ট ধর্ম বর্ন বা জাতীয়তা নেই, তারা সকল বর্ন, ধর্ম ও দেশেই আছে। একজন বিশ্ববিদ্যালয় থেকে ডিগ্রীধারী লোক ও মৌলবাদী হতে পারে। তাই উচ্চশিক্ষিত লোক মানেই যে প্রগতিশীল সেটা ভাবা বোকামী।

"""

[header]
image = "sheik_hasina.jp"
caption = "আমার সমালোচনার অধিকার"

+++

 সমালোচনা

প্রত্যেক ধর্মের ভিতরে কিছু কুসংস্কার থাকে, তাই বলে হিন্দু ধর্মের কুসংস্কারের বিরুদ্ধে বলতে আমাকে কেন হিন্দু হতে হবে, ইসলাম বা খ্রিস্টান ধর্মের কুসংস্কারের বিরুদ্ধে বলতে আমাকে কেন মুসলমান বা খ্রিস্টান হতে হবে। তবে সমালোচক এর যেটা থাকতে হবে তা হল যুক্তি ও মানবতা বিষয়ক জ্ঞান। কাউকে বা কোন কিছুর সমালোচনা করার কোনো নির্দিষ্ট সময় নেই। যারা পুরোনো ধ্যান ধারণা বা অমানবিক অতীত নিয়ে চলতে চায় তারা মৌলবাদী। মৌলবাদীর কোনো নির্দিষ্ট ধর্ম বর্ন বা জাতীয়তা নেই, তারা সকল বর্ন, ধর্ম ও দেশেই আছে। একজন বিশ্ববিদ্যালয় থেকে ডিগ্রীধারী লোক ও মৌলবাদী হতে পারে। তাই উচ্চশিক্ষিত লোক মানেই যে প্রগতিশীল সেটা ভাবা বোকামী। লালনের সাই এর কোনো প্রাতিষ্ঠানিক ডিগ্রী ছিলোনা, কোনো বিশ্ববিদ্যালয়েও তিনি যাননি কিন্তু তাকে বিশ্ববিদ্যালয়ে গবেষণা করে পিএইচডি ডিগ্রী পাওয়া যায়। তাই স্বশিক্ষিত মানুষ মাত্রই জ্ঞানী। প্রাতিষ্ঠানিক শিক্ষা গ্রহণ করে মানুষ বিদ্যার্জন করতে পারে কিন্তু জ্ঞানার্জন নাও করতে পারে। তাই আমাকে ধর্মের সমালোচনা করতে ধর্মগুরু বা সেই ধর্মের হওয়াটা আবশ্যক নয়। আমার নৈতিকতা, জ্ঞান ও মানবিকতাই যথেষ্ঠ ধর্মের সমালোচনা করার জন্য। হ্যাঁ এটা ঠিক যে একজন প্রকৌশলী হিসাবে আমি কোনো ডাক্তারী বিষয়ে গুরুত্বপূর্ন সিদ্ধান্ত দিতে পারি না। কিন্তু কোন ওষুধ আমার শরীরের পক্ষে সহায়ক তা যাচাই করে মতামত জানাতে পারি। তেমনি যেকোন ধর্মের ব্যাপারে আমি মতামত বা ভালোমন্দ বিশ্লেষণ করতে পারি এটা আমার নৈতিক অধিকারও।

অধিকার

এই উপমহাদেশে সংখ্যালঘুদের উপরে নির্যাতনের ইতিহাস সুদীর্ঘ। তাই সংখ্যালঘুদের ন্যায্য পাওনা আদায়ে, তাদের অধিকার আদায়ে নিজের সংখ্যালঘু হওয়ার প্রয়োজন নেই। পাহাড়ী আদিবাসীদের অধিকার আদায়ে আমাকে পাহাড়ী বা আদিবাসী হওয়ার দরকার নেই। ছাত্রছাত্রীদের অধিকার বিষয়ে কথা বলতে বা সচেতনতা সৃষ্টি করতে নিজের ছাত্র/ছাত্রী হওয়ার প্রয়োজন নেই। শুধু দাবির প্রতি ন্যায্যতা আছে কিনা তা যাচাইয়ের ক্ষমতা থাকাই যথেষ্ট। কোনো রাজনৈতিক দলের সমালোচনা করতে আমাকে কেন তাদের বিরোধী দল হওয়া আবশ্যক ! নিজের দলের সচেতনরাই তো এই জন্য যথেষ্ট। বিভিন্ন প্রতিষ্ঠানের অনৈতিক কাজের বিরোধিতার জন্য আমাকে কেন ভুক্তভোগী হতে হবে। আমার সচেতনতাই কি যথেষ্ট নয় এগুলোর বিরোধিতা করার জন্য ! নারীর ন্যায্য অধিকার আদায়ে বা তাদের প্রতি করা বৈষম্যের বিরুদ্ধে বলতে আমাকে কেন নারী বা নারীবাদী হতে হবে। জাতীয় সমস্যার বিরুদ্ধে কথা বলতে কেন আমার রাজনৈতিক নেতা বা কর্মী হওয়া জরুরী ! পুরোনো একটা প্রবাদ আছে " অধিকার ভিক্ষায় মেলেনা, আদায় করে নিতে হয়"। রাজপথে প্রতিবাদ বা স্ব-স্ব স্থান থেকে গণসচেতনতা ও গণপ্রতিবাদ ই পারে সাধারণের ন্যায্য অধিকার আদায় করতে। আর সেজন্য নিজের ভিতর থেকে পরিত্যাগ করতে হবে অজ্ঞতা ও মূর্খতা। সেই সাথে নিজেকে হতে হবে প্রগতিশীল ও আত্নসচেতন।
