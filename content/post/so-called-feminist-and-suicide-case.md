+++
date = 2019-02-02
lastmod = 2019-02-02
draft = false
tags = ["নারীবাদ", "আত্নহত্যা", "পরকীয়া"]
title = "তথাকথিত নারীবাদ ও একটি আত্নহত্যা"
math = true
summary = """
বক্তব্যের মূল প্রসঙ্গ আত্নহত্যাকারী ডাক্তারকে নিয়ে।আত্নহত্যা করা ছেলেটি হতে পারে দুর্বল চিত্তের অথবা কাপুরুষ। এমনও হতে পারে মেয়েটি তার ভালোবাসার যোগ্য নয় অথবা মেয়েটির কাছে সে নিজের গ্রহণযোগ্যতা অর্জনে ব্যর্থ হয়েছিল। কিন্তু প্রকৃত ঘটনা যাই হোক অপমৃত্যু কাম্য নয়। কারণ একটি মৃত্যু শুধু তার শেষ হয়ে যাওয়া নয়। ব্যক্তির মৃত্যুর সাথে সাথে মৃত্যু ঘটে একটি পরিবারের স্বপ্নেরও। 

"""

[header]
image = "edu-sys-sajal.jpg"
caption = "তথাকথিত নারীবাদ ও একটি আত্নহত্যা"

+++

যেকোন অস্বাভাবিক মৃত্যু আমাকে পীড়া দেয়, ব্যাথিত করে। অকাল মৃত্যু বা অস্বাভাবিক মৃত্যু কখনো কোন সুস্থ মানুষের হাসির খোরাক হতে পারে না। তেমনি একইভাবে ধর্ষণের মত ঘৃণ্য অপরাধও কারুর হাসি ঠাট্টার বিষয় হতে পারে না।

গত দুই একদিনে দেখলাম কিছু তথাকথিত নারীবাদী পুরুষ ও মহিলাকে পরকীয়ার জেরে এক ডাক্তারের মৃত্যু নিয়ে আনন্দ উপভোগ করতে। এই উঠতি বয়সের তথাকথিত প্রগতিশীলদের নিয়ে হতাশার যথেষ্ট কারণ আছে। যারা দেশের ক্রান্তিকালে বা সংকটময় পরিস্থিতিতে গুরুত্বপূর্ন বিষয় নিয়ে না ভেবে, ১০ টাকার চপ সিঙ্গারা নিয়ে আলোচনায় বেশি আগ্রহী।

টালিগঞ্জের অভিনেতা দেব একবার বলেছিল" ধর্ষণ যখন অনিবার্য তখন তা উপভোগ করাই শ্রেয়"। তখন বুঝিনি দেব আসলে কাদের উদ্দেশ্যে এই কথা বলেছিলেন। তবে এই কথার সমর্থনকারী বা তাদের অনুসারী ভেড়ার পাল যে এখন দলে ভারী তা বুঝতে বাকি নেই। আর এই পালের গোদা গুলো এক একটা ভেকধারী নারীবাদী ও প্রগতিশীলতার আড়ালে পাড় গান্ডু।

এদের এই নারীবাদীতা আসলে পুরুষবিদ্বেষ, আর প্রগতিশীলতা একটা মুখোশ মাত্র। নারীবাদ একটা অধিকার আদায়ের লড়াই কিন্তু ওনারা এটাকে পরিণত করে চলেছেন বিভাজনে। পরিবার ও সমাজে নারী পুরুষের সমঅধিকার ও ন্যায়বিচার প্রতিষ্ঠার বদলে তারা করছেন ঘৃণার চর্চা। নারী পুরুষ একে অপরের সহযোগী ও সহযাত্রী কিন্তু কখনোই প্রতিদ্বন্দ্বী নয়।

প্রেম, ভালোবাসা ও যৌন সম্পর্ক যে কারুরু একান্ত ব্যক্তিগত ব্যাপার এবং তার ব্যক্তিস্বাধীনতা। কিন্তু স্বাধীনতা মানে স্বেচ্ছাচারিতা নয়। আর পরকীয়া প্রেম অবশ্যই সঙ্গীর সাথে প্রতারণা। বিয়ের পরে কোন নারীর অন্য পুরুষকে অথবা কোন পুরুষের অন্য নারীকে ভালো লাগতেই পারে। এক্ষেত্রে উচিত যাকে ভালো না লাগে তাকে ত্যাগ করে, যাকে ভালো লাগে তাকে গ্রহণ করা।

বহুগামিতা মানুষের আদিম স্বভাবের অংশ হলেও, ক্রমবিকাসমান সভ্যতায় সভ্যরা এটি ত্যাগ করছে। পুরুষ প্রকাশ্যে সিগারেট, গাঁজা ও মদ খেতে পারলে নারী কেন পারবেনা এটি যারা বলেন তারাও ভেড়ার পালের একাংশ। কারণ কারুর খারাপ কাজের অনুকরণ বা নিজের জন্য বৈধতা দেওয়া মানে নিজেকেই সেই পর্যায়ে নামানো। হ্যাঁ, এগুলো খাওয়া যে কারুর ব্যক্তি স্বাধীনতার অংশ কিন্তু প্রকাশ্যে করা মানে অন্যকেও উৎসাহিত করা।

বক্তব্যের মূল প্রসঙ্গ আত্নহত্যাকারী ডাক্তারকে নিয়ে।আত্নহত্যা করা ছেলেটি হতে পারে দুর্বল চিত্তের অথবা কাপুরুষ। এমনও হতে পারে মেয়েটি তার ভালোবাসার যোগ্য নয় অথবা মেয়েটির কাছে সে নিজের গ্রহণযোগ্যতা অর্জনে ব্যর্থ হয়েছিল। কিন্তু প্রকৃত ঘটনা যাই হোক অপমৃত্যু কাম্য নয়। কারণ একটি মৃত্যু শুধু তার শেষ হয়ে যাওয়া নয়। ব্যক্তির মৃত্যুর সাথে সাথে মৃত্যু ঘটে একটি পরিবারের স্বপ্নেরও।

অনেকেই বলেছেন, বিয়ের আগেই ছেলেটি জানত মেয়েটির পরকীয়া সম্পর্ক আছে! কিন্তু আমি আপনাদের আইকিউ নিয়ে যথেষ্ট সন্দিহান। বিয়ের আগে কি কারুর পরকীয়া থাকতে পারে !? আবার অনেকেই অভিযোগ করেন 'বিয়ের প্রলোভনে ধর্ষণ', কিন্তু আমার জানতে ইচ্ছে হয় বিয়ের প্রলোভনে কখনো ধর্ষণ হতে পারে? ধর্ষণ হচ্ছে ইচ্ছা বা সম্মতির বিরুদ্ধে যৌন সম্পর্ক স্থাপন, যা বিয়ের পরেও হতে পারে। আর বিয়ের প্রলোভনে যৌনসম্পর্ক স্থাপন করে বিয়ে না করাটা প্রতারণা।

ব্যক্তি জীবনে আপনি যে বাদী হন না কেন, আপনার ভিতর মানবতা না থাকলে দিনশেষে আপনি ঘৃনাচর্চাকারী, বৈষম্যকারী ও স্বার্থান্বেষী। তাই রোগকে ঘৃণা করুন অপছন্দ করুন রুগীকে নয়। নারী পুরুষে সমতা ও ন্যায়বিচার প্রতিষ্ঠা করুন বিভাজন নয়।

© সজল মন্ডল,
কলকাতা, ভারত,
০২/০২/২০১৯
