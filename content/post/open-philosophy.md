+++
date = 2018-11-01
lastmod = 2018-11-01
draft = false
tags = ["মুক্ত দর্শন", "সজল মন্ডল"]
title = "মুক্ত দর্শন ও আমার এলোচিন্তা"
math = true
summary = """

আমি নিরপেক্ষ নই, সর্বদা ন্যায়ের পক্ষে। রাজনীতির র ও আমি বুঝিনা। যখন আমি বিএনপির বিপক্ষে বলি তখন আমি আওয়ামী দালাল, আর যখন লীগের বিরুদ্ধে লিখি তখন আমি দেশদ্রোহী। নাস্তিক ভাবে আমি নাস্তিক, আস্তিক ভাবে আমি আস্তিক; অথচ আমিতো মানুষ হতে চেয়েছি। কখনো আমি বাবা মায়ের আদরের ধন, এই আমিই আবার কখনো গৃহহীন যাযাবর, কারণ আমি যে এই প্রকৃতিরই বাধ্য সন্তান। তাইতো আমার কোনো কষ্ট নেই, দুঃখ নেই আবার আনন্দও নেই, কারণ আমি যে শুন্য। শুন্য হতেই আমিই সৃষ্টি, আবার কখনো আমা হতেই সৃষ্টি হয় অনেক কিছু।


"""

[header]
image = "sheik_hasina.j"
caption = "আমার মুক্ত দর্শন"

+++


আমি নিরপেক্ষ নই, সর্বদা ন্যায়ের পক্ষে। রাজনীতির র ও আমি বুঝিনা। যখন আমি বিএনপির বিপক্ষে বলি তখন আমি আওয়ামী দালাল, আর যখন লীগের বিরুদ্ধে লিখি তখন আমি দেশদ্রোহী। নাস্তিক ভাবে আমি নাস্তিক, আস্তিক ভাবে আমি আস্তিক; অথচ আমিতো মানুষ হতে চেয়েছি। কখনো আমি বাবা মায়ের আদরের ধন, এই আমিই আবার কখনো গৃহহীন যাযাবর, কারণ আমি যে এই প্রকৃতিরই বাধ্য সন্তান। তাইতো আমার কোনো কষ্ট নেই, দুঃখ নেই আবার আনন্দও নেই, কারণ আমি যে শুন্য। শুন্য হতেই আমিই সৃষ্টি, আবার কখনো আমা হতেই সৃষ্টি হয় অনেক কিছু। আমাকে ভয় দেখাও অথচ ভেবে দেখোনা আমিই মহাপ্রলয়। কখনোবা আবার আমাকেই মারতে চাও কিন্তু আমিতো অনেক আগে থেকেই মৃত। শিক্ষাপ্রতিষ্ঠান, সনদপত্র বলে আমি প্রকৌশলী অথচ আমিতো দর্শন চর্চা করতে চেয়েছি। সময় চাইছে এই মহাবিশ্বে আমায় বিলীন করতে অথচ আমিতো মুক্তি চেয়েছি, অনন্ত সুখ চেয়েছি।

তোমরা আমায় বিভক্ত করেছ হিন্দু, শুদ্র বলে, কিন্তু আমিতো ক্রমবিকাশমান পৃথিবীতে বুদ্ধিমান প্রাণী হতে চেয়েছিলাম। তোমরা আমাকে দিয়ে রাজনীতি, সংসার করাতে চেয়েছ অথচ প্রকৃতির এই নিরন্তর লীলাখেলায় আমিতো নিমিত্ত মাত্র। তোমরাই কখনোবা আমায় করতে চেয়েছ গৃহবন্ধী জড়বস্তু, অথচ আমিই মুক্ত, ধ্রুব সত্য। মানবিকতার কোনো সীমানা নেই, নেই অদৃশ্য বেড়াজাল। তবুও তোমরা আমাকে আটকাতে চাও ধর্মের বেড়াজালে, দেশের সীমানায়, অথচ আমি তো মুক্ত হতে চেয়েছি। তোমরা বলো বিশ্বাসে মেলায় বস্তু, তর্কে বহুদূর। আমি বলি তর্কে বাড়ে জ্ঞান, বিশ্বাসে মানুষ হয়ে যায় অজ্ঞান। তোমরা চাও আমিও তোমাদেরই মত হই, কিন্তু আমিতো আমার মত হতে চাই। উড়তে চাই মুক্ত বিহঙ্গের মত সাদা মেঘের ভেলায়। তাই তো আমি গান গাই, মানব মুক্তির গান। আমি ঘুষ খাই না, খেতে পারিনা, তাইতো আমি গান গাই, ঘুষ না খেতে পারার আনন্দের গান। আমি মানুষে মানুষে ভালোবাসার গান গাই দুঃখের বিনিময়ে, শান্তি সুখের বিনিময়ে।

সজল মন্ডল

০১/১১/২০১৮

