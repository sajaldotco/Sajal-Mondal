+++
date = 2018-09-25
lastmod = 2018-09-25
draft = false
tags = ["আমার গ্রাম", "বাংলা গ্রাম"]
title = "আমার গ্রাম নাম বাংলা গ্রাম"
math = true
summary = """
আমার মনে একটা প্রশ্ন জাগে, একটা গ্রামের অনেক গুলো লোক মিলে যখন কোন লোকের গ্রামে থাকা পরিবারের সবাইকে হত্যা করে এবং গ্রামের বাইরে থাকার দরুন বেচে যাওয়া সেই পরিবারের কোন এক সদস্য যখন পরে গ্রাম প্রধানের দায়িত্ব পায়, তখন তিনি কি ওই গ্রামবাসীর প্রতি প্রতিশোধ নিতে চাইবেন না !? নাকি তিনি তাদের বিনা শর্তে ক্ষমা করে দিবেন ? 
কিন্তু আমি মনে মনে ভাবি এখন গ্রামের যে অবস্থা এই প্রশ্ন কাউকে করলে নির্ঘাত আমাকে ঘাড় ধাক্কা দিয়ে গ্রাম থেকে বের করে দিবে। কিন্তু মনের ভীতর উস্খুস করার কারনে প্রশ্নটি করলাম স্ত্রী কর্তৃক নির্যাতিত,বিদেশ ফেরত, বাংলা খোর আমার গুরু আব্দুল মালেককে। প্রশ্নটি শুনে তিনি আমাকে ধমক দিলেন আর বললেন এসব কথা বলবি না, বুঝিস না এসব শুনলে আমাদের চেতনা আহত হয়। গুরু থামতে না থামতেই আমি প্রশ্ন করলাম গুরু আমি চেতনা কোথায় পাবো,আপনার কাছে কি আছে? কত টাকা কেজি একটু খেয়ে দেখতাম! গুরু বললেন আমার কাছে আছে কিন্তু এসব চেতনা তোর খাওয়ার দরকার নেই, কারন তুই গরিব মানুষ ফ্রি খেতে খেতে নেশা ধরে গেলে পরে আর কিনে খেতে পারবি না।
 
"""

[header]
image = "village.jpg"
caption = "বাংলা গ্রাম"

+++

আমার গ্রামের নাম বাংলা গ্রাম। এটা এশিয়া দেশের দক্ষিণে অবস্থিত। এখানে প্রধানত দুটি সম্প্রদায়ের মানুষ বাস করে এক ‘নাড়ু’ দুই ‘চাড়ু’। অনেক দিন আগের কথা এখানে আজিবর রহমান নামে একজন লোক ছিল এবং তিনি জাহাজ মার্কার দল করতেন। তার দুই মেয়ে, বড় মেয়ের নাম “গোপালী”। গ্রামের স্কুলের পড়ালেখা খুব একটা ভালো মানের নয় বলে বাবা আজিবর রহমান দুই মেয়েকে শহরে পাঠালেন পড়তে। আজিবর রহমান এই গ্রামের প্রধান মাতুব্বর তাই সবাই তাকে ভালবাসে ও শ্রদ্ধা করে (অনেকেই লোক দেখানো বা স্বার্থের জন্য )। আজিবর রহমান এর খুব বলিষ্ঠ কণ্ঠ  এবং খুব সাহসী লোক তারপরেও তিনি নতুন একটা লাঠিয়াল বাহিনী গঠন করলেন যার নাম দিলেন ‘লাঠিসাল’ ।এই লাঠিসাল বাহিনীর কাজ হল গ্রাম প্রধানের বিরুদ্ধে যারা কথা বলে, তার আদেশ অমান্য করে তাদের দমন করা। এভাবেই অনেকদিন ধরে লাঠিসাল বাহিনী, গ্রাম প্রধানের বিরোধীদের দমন করতে লাগলো। ফলস্বরূপ গ্রামের অনেক লোক এবং আজিবর রহমানের অধীনে থাকা অন্য লাঠিয়াল বাহিনীও খুব্ধ হতে লাগলো। ক্ষমতার লোভে কোন এক গোপন ষড়যন্ত্রের ভিত্তিতে লাঠিয়াল বাহিনীর কিছু বিপথগামী লোক আজিবর রহমান ও তার গ্রামে থাকা পরিবারের লোকদেরকে নৃশংসভাবে খুন করলো। তখন শহরে থাকার দরুন গোপালী ও তার ছোট বোন প্রানে বেচে যায়। দুই বোন শহরে থেকে পড়ে আর দুইজন যখন একসাথে হয় তখন মাঝে মাঝে কবিতা আবৃতি করে; দিনে দিনে বহু বাড়িয়াছে দেনা শুধিতে হইবে ঋণ।

এদিকে বাংলা গ্রামে ক্ষমতার লোভে লাঠিয়াল বাহিনীর এক প্রধান উজিউর রহমান নতুন একটা দল গঠন করেলেন, সেই দলের মার্কা দিলেন গমের শীষ। তো এই গমের শীষ মার্কা নিয়ে উজিউর রহমান কিছুদিন গ্রাম শাসন করতে লাগলেন। অবৈধ ভাবে ক্ষমতার লড়াইয়ে যা হয়; কিছুদিনের মধ্যেই উজিউর রহমান লাঠিয়াল বাহিনীর ক্রসফায়ারে নিহত হলেন। হ্যাঁ, এখানেই থেমে থাকেনি লাঠিয়াল বাহিনী, খুব শীঘ্রই তারা একজন নতুন প্রধান হিসেবে নিযুক্ত করলেন মোহম্মদ পীরসাদ কে, তার মার্কা ট্রাক্টর। এভাবে কিছুদিন কেটে গেল মোহম্মদ পীরসাদ সাহেবের গ্রাম প্রধানের দায়িত্ব। হটাত তিনি চাইলেন স্কুল পড়ুয়া ছাত্র ছাত্রীরা কোন প্রকার দলাদলিতে অংশগ্রহন করতে পারবে না।গ্রামে এমন একটা অবস্থা যে লাঠিয়াল বাহিনীর দৌরাত্ন্য কমছেই না তবুও গ্রামের বড় কয়েকটি দল মিলে পীরসাদ সাহেব কে হটানোর প্লান করল।

এইবার বোঝ ঠেলা, খুব শীঘ্রই তাকে সরানো হল গ্রাম প্রধানের দায়িত্ব থেকে। এবার গ্রামে ভোট হবে এবং তিনটি বড় দলই অংশগ্রহন করবে যাদের প্রতীক যথাক্রমেঃ জাহাজ মার্কা, গমের শীষ মার্কা ও ট্রাক্টর মার্কা। নির্বাচন হল এবং জিতে গেল গমের শীষ মার্কা দল, তাই নিয়ম মত এই দলের প্রধান ই হবেন গ্রাম প্রধান। হ্যাঁ এবার আমরা একজন নারী গ্রাম প্রধান পেলাম তিনি প্রয়াত উজিউর রহমানের সুযোগ্যা স্ত্রী গোলাপি বেগম। পীরসাদ সাহেবকে হটিয়ে যে গোলাপি বেগম কে চেয়ারে বসানো হল তাতে কি, গ্রামবাসীর ভাগ্যের খুব একটা পরিবর্তন হল না। 

এভাবে পাঁচ বছর কেটে গেল। আবার ভোট আসলো, হুম এবার জাহাজ মার্কা জয়লাভ করল ও দলের প্রধান হওয়ার সুবাদে গোপালী ম্যাডাম গ্রাম প্রধান হিসেবে নিযুক্ত হলেন। তিনি গ্রাম প্রধান হওয়াতে এইখানে বসবাসকৃত সংখ্যালঘু চাড়ু সম্প্রদায় অনেক খুশী হল ( উল্লেখ্যঃ তার দলে চাড়ু সম্প্রদায়ের অনেক প্রবীণ নেতাও ছিল)। তারা মনে করতে লাগলো তাদের মনে হয় দিন ফিরেছে, গোপালই ম্যডাম ও তাদের আচ্ছে দিনের স্বপ্ন দেখালেন। কিন্তু তাদের এই খুশী বেশিদিন স্থায়ী হলনা কারন গ্রাম প্রধানের মেয়াদ শেষ হয়ে গেল। আবার নির্বাচন হল, এবার আবার গমের শীষ মার্কা জিতে গেল। নির্বাচনে জেতার আনন্দে এবার সংখ্যাগুরু নাড়ু সম্প্রদায়ের অনেক লোক মিলে একসাথে চাড়ু সম্প্রদায়ের লোকদের উপর মামলা হামলা ও বাড়িঘরে মহানন্দে লুটপাট চালালো । ধর্ষিত হল চাড়ু সম্প্রদায়ের অনেক শিশু,কিশোরী ও মহিলা । নিজের মেয়ের প্রান বাচাতে তখন কোন এক মা বলেছিল “বাবারা তোমরা একজন একজন করে আসো আমার মেয়েটা ছোট ও মরে যাবে”। নিজের জীবন বাঁচাতে বা পরিবারের সম্মান বাঁচাতে চাড়ু সম্প্রদায়ের অনেক লোক পার্শ্ববর্তী গ্রামে আশ্রয় নিতে থাকলো যা আজও অব্যাহত আছে। সীমাহীন দুর্নীতি ও লুটপাটের জন্য বাংলাগ্রাম দেশে-বিদেশে দুর্নীতিতে চ্যাম্পিওন হল। এই গ্রামের ৬৩ টি গলিতে একযোগে বোমা বর্ষণ হল। দুর্নীতি করতে করতে এই গমের শীষ মার্কা ওয়ালা দলেরও মেয়াদ শেষ হয়ে গেল। 

হুম, এবার অনেক বছর পর লাঠিয়াল বাহিনী আবার মাথাচাড়া দিয়ে উঠল, দখল করল গ্রামের সমস্ত ক্ষমতা। বন্দী করল জাহাজ মার্কা ও গমের শীষ মার্কা দলের শীর্ষ লোকদেরকে। বছর দুয়েক যেতেই এবার লাঠিয়াল বাহিনীর উপর চাপ আসতে লাগল পার্শ্ববর্তী গ্রাম ও শহর থেকে। অগত্যা ক্ষমতা ছেড়ে নির্বাচন দিল এবং জাহাজ মার্কা দল আবার ক্ষমতায় আসলো এবং সেই গোপালী মেড্যাম হলেন গ্রামের প্রধান মাতুব্বর। এবার তিনি এক এক করে তার পুরনো হিসাব মেটাতে লাগলেন। প্রথমে লাঠিয়াল বাহিনীতে দুই পক্ষের মাঝে সংঘর্ষ লাগিয়ে দিলেন সুকৌশলে, ফলস্বরূপ লাঠিয়াল বাহিনীর অনেক মাথাধরা লোক মারা গেল। তারপর তিনি মনোনিবেশ করলেন সবগুলো লাঠিয়াল বাহিনীতে তার এলাকার লোক দিয়ে দল ভারী করতে, একাজে তিনি সফলও হলেন। এইসব করতে করতে আবার গ্রাম প্রধান নির্বাচনের সময় ঘনিয়ে এলো। হুম এবার ট্রাক্টর মার্কাওয়ালা লোকদের সাথে নিয়ে কৌশল করে গমের শীষ মার্কাওয়ালা দলের লোক জনকে এক প্রকার বিভ্রান্ত করা হল। গোপালী ম্যাডাম এবার তার লাঠিয়াল বাহিনীকে পুরোপুরি ব্যাবহার করলেন এবং এক প্রকার প্রহসনের নির্বাচন করে জিতে গেলেন। নির্বাচনে জিতে তিনি এবার অনেকটা স্বৈরাচারী হয়ে উঠলেন। সকল প্রকার বিরোধী মতামত দমনের জন্য আইন করলেন। তিনি এবার বিরোধীদের দমন করার জন্য তার সকল প্রকার লাঠিয়াল বাহিনী ব্যাবহার করা সুরু করলেন তার বাবা আজিবর রহমানের মত। এই চাপে পরে অন্য বিরোধী দলের প্রভাবশালী অনেক লোক যোগ দিলেন জাহাজ মার্কার দলে। আবার ও নিরাপত্তার হুমকিতে পড়ল সেই সংখ্যালঘু চাড়ু সম্প্রদায়ের লোকেরা। হারাতে লাগলো তাদের বসতভিটা, ভাংচুর হতে থাকলো তাদের মন্দির ও মূর্তি। হ্যাঁ এই টার্মেই জাহাজ মার্কা দলের লোকেরা চাড়ু সম্প্রদায়ের মা ও মেয়েকে নৌকায় তুলে পালাক্রমে ধর্ষণ করেছে। শুধুমাত্র অন্তরজালে ধর্মীয় গোঁড়ামির বিরুদ্ধে লেখালেখির জন্য অনেক মুক্তচিন্তককে হত্যা করা হয়েছে আবার অনেকে প্রান বাঁচাতে অন্য গ্রামে বা শহরে আশ্রয় নিয়েছে। প্রধানের লোকেরা শেয়ার বাজার ও গ্রামের প্রধান মাটির ব্যাংক ভেঙ্গে আত্নসাত করল অনেক কানাকড়ি। আর এখন এই গ্রামে শুধু একটি মার্কাই আছে তা হল জাহাজ মার্কা! জয় জাহাজ মার্কার জয়! বাংলাগ্রাম চিরজীবী হোক।

বিদ্রঃ বাংলা গ্রাম গল্পের সব চরিত্র কাল্পনিক, তথাপি এই গল্পের কোন ঘটনা বা চরিত্র কারুর সাথে বাস্তবে মিলে গেলে লেখক কোনভাবেই দায়ী নহে।
