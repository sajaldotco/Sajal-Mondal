+++
date = 2018-12-04
lastmod = 2018-12-04
draft = false
tags = ["প্রশ্নবিদ্ধ শিক্ষকতা", "শিক্ষাপ্রতিষ্ঠান"]
title = "যখন প্রশ্নবিদ্ধ শিক্ষকতা ও শিক্ষাপ্রতিষ্ঠান"
math = true
summary = """
ওহে শিক্ষক আপনি কোন নেতা মন্ত্রী আমলা ধরে কত টাকা ঘুষ দিয়ে শিক্ষক হয়েছেন! আপনার ছাত্রছাত্রী কে নৈতিকতা শিখাতে না পারার ব্যর্থতা আপনারই এটা কি আপনার মোটা মাথায় ঢুকে! শিক্ষাপ্রতিষ্ঠানকে কি আপনার বাপ দাদার সম্পত্তি মনে হয় নাকি ব্যবসা প্রতিষ্ঠান মনে হয় জানতে ইচ্ছে করে। আপনার ক্ষমতা বা দম্ভের উৎসটাও জানতে ইচ্ছে হয়। মানুষ বাবা মায়ের পর আপনাকেই স্থান দেয় এটা ধরে রাখুন। ছাত্রছাত্রীদের সাথে বন্ধুর মত আচরণ করুন, নিজের সন্তানের মত আচরণ করুন। 

"""

[header]
image = "teacher.jpg"
caption = "যখন প্রশ্নবিদ্ধ শিক্ষকতা ও শিক্ষাপ্রতিষ্ঠান"

+++

আমার বাবা আমার শিক্ষক, ক্লাস এইট পর্যন্ত তার স্কুলে আমি পড়েছি। কখনো কোনোদিন কোন ছাত্রছাত্রীর সাথে রুঢ় ব্যবহার করতে দেখিনি বা শুনিনি। পড়া না পারলে অনেক সময় দেখেছি বড়জোর ডাস্টার ব্যবহার করতে, কিন্তু বেত দেখিনি। তারপর একটা সময় পর মন্ত্রণালয় থেকে সব ধরণের শারীরিক ও মানসিক হেনস্থার বিরুদ্ধে নির্দেশনা আসে। তাই এই সরকারী নিয়ম এর কারণে সমস্ত শিক্ষাপ্রতিষ্ঠান থেকে বেতের ব্যবহার উঠে যায়।

শারীরিক প্রহার হয়ত বন্ধ হয়েছে কিন্তু এখনোকি সব শিক্ষাপ্রতিষ্ঠান মানসিক হেনস্থা বন্ধ হয়েছে? অন্তত আমার তো মনে হয় না। এই ঢাকার নামকরা ভিকারুননিসার কথাই বলি, শিক্ষক লম্পট পরিমল তো এখানেই শিক্ষকতা করতো। হয়ত একজন শিক্ষকের কুকীর্তির দায় অন্যদের উপর চাপানো ঠিক নয় কিন্তু গত বছরই এই প্রতিষ্ঠান থেকে আওয়াজ ওঠে এটা গ্রামের ছাত্রছাত্রীদের জন্য নয়। কেন গ্রামে কি মেধাবী ছাত্রছাত্রী নেই! নাকি তাদের অভিভাবক টিউশন ফি দিতে অক্ষম! শিক্ষাপ্রতিষ্ঠানে ধনী গরীব বা শহুরে গ্রাম্য ভেদাভেদ যদি থাকবে তাহলে ইউনিফর্ম এর প্রয়োজন কি !

গতকাল পরীক্ষা হলে একটা মেয়ে মোবাইল নিয়ে যাওয়ায় ভিকারুননিসা কতৃপক্ষ তাকে টিসি দেয়। মেয়েটির অভিভাবক প্রিন্সিপাল এর কাছে ক্ষমা চাইলে মেয়েটিকে ও তার বাবাকেও মানসিক ভাবে চরম হেনস্থা করা হয়। লজ্জায় অপমানে মেয়েটি বাড়ি এসে আত্মহত্যা করে। হ্যাঁ মেয়েটি আত্মহত্যা করে হয়ত অপমান হতে মুক্ত হতে চেয়েছে কিন্তু সেই সাথে তার পরিবারের স্বপ্নেরও মৃত্যু হয়েছে। এই মৃত্যুর দায় কি এড়াতে পারে প্রিন্সিপাল ! মেয়েটি যে অন্যায় করেছিল সেটা শুধরানোর কি কোন দায় ছিল না প্রতিষ্ঠানের !

ওহে শিক্ষক আপনি কোন নেতা মন্ত্রী আমলা ধরে কত টাকা ঘুষ দিয়ে শিক্ষক হয়েছেন! আপনার ছাত্রছাত্রী কে নৈতিকতা শিখাতে না পারার ব্যর্থতা আপনারই এটা কি আপনার মোটা মাথায় ঢুকে! শিক্ষাপ্রতিষ্ঠানকে কি আপনার বাপ দাদার সম্পত্তি মনে হয় নাকি ব্যবসা প্রতিষ্ঠান মনে হয় জানতে ইচ্ছে করে। আপনার ক্ষমতা বা দম্ভের উৎসটাও জানতে ইচ্ছে হয়। মানুষ বাবা মায়ের পর আপনাকেই স্থান দেয় এটা ধরে রাখুন। ছাত্রছাত্রীদের সাথে বন্ধুর মত আচরণ করুন, নিজের সন্তানের মত আচরণ করুন। 

সজল মন্ডল
০৪/১২/২০১৮
