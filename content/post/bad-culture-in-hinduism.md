+++
date = 2018-11-12
lastmod = 2018-11-12
draft = false
tags = ["হিন্দু সমাজ", "বর্নপ্রথা"]
title = "বর্ণবাদী হিন্দু সমাজ ও তাদের কুৎসিত প্রথা"
math = true
summary = """
এভাবেই ভেদাভেদ চলতে থাকে একই ঈশ্বরের গুনকীর্তন করা মানুষদের মাঝে। আর দিনশেষে একজন আরেকজনের উপরে কতৃত্ব প্রতিষ্ঠা করে নিজেকে বড় ভাবতে থাকে। সবার যদি একই সৃষ্টিকর্তা বা ঈশ্বর হয় তাহলে এত জাতের ভেদাভেদ কেন!? আবার একই জাতের ভিতর এত গোত্রভেদই বা কেন!? ব্রাম্মনরা বলে থাকে, যে যেধরণের কর্ম করে সে সেই জাতের। আচ্ছা ! তাহলে একসময় যে জাত প্রথা সৃষ্টি হয়েছিল কর্মের ভিত্তিতে তা কেন আজ জন্মের ভিত্তিতে!? 

"""

[header]
image = "sajal.co.png"
caption = "বর্ণবাদী হিন্দু সমাজ ও তাদের কুৎসিত প্রথা"

+++

কাকা: বিয়ের বয়স পেরিয়ে যাচ্ছে, বাবাজি বিয়ে করছো না কেন?
 
আমি: ঠিকঠাক পাত্রী খুঁজে পাচ্ছি না তাই!

কাকা: ও বলো কি? যাই হোক ব্যাপার না, আমি আছি চিন্তা করোনা। ভালো পাত্রী খুঁজে দেব।

আমি: খুব ভালো, আগাম ধন্যবাদ আপনাকে।

কাকা: তা বাবা কোন জাতের তুমি; হিন্দু, মুসলিম, বৌদ্ধ না খ্রিস্টান?

আমি: আমি হিন্দু, কাকা।

কাকা: তাতো বুঝলাম কিন্তু গোত্রের তুমি? ব্রাম্মন, ক্ষত্রিয়, বৈশ্য না শুদ্র ? 

আমি: আজ্ঞে আমি শুদ্র, নমশুদ্র।

কাকা: কি নম? ধানী নম না সিয়ালি নম?

আমি: আসলে তা তো জানি না! কোন একটা হবে।

কাকা: সে যাই হোক তুমি নমশুদ্র তবে কি নম সেটা জানলে ভালো হত। তা বাবা তুমি কোন মতে? বৈষ্ণব না শাক্ত মতে ?

আমি: বৈষ্ণব মতে।

কাকা: হরে কৃষ্ণ, হরে কৃষ্ণ। তা তুমি কি চৈতন্য বৈষ্ণব না গৌড়ীয় বৈষ্ণব ?

আমি: চৈতন্য বৈষ্ণব।

কাকা: রাধে রাধে, তা তুমি কি ইসকনে না সাধারণে?

আমি: ইসকনে আছি।

কাকা: হরে কৃষ্ণ হরে কৃষ্ণ, তা দেশী ইসকন নাকি বিদেশি ইসকন?

আমি: দেশী ইসকনে আছি।

কাকা: হরে কৃষ্ণ হরে কৃষ্ণ। ঠিক আছে তাহলে তোমার জন্য দেশি ইসকনীয় চৈতন্য বৈষ্ণবীয় নমশুদ্র মেয়ে খুঁজব।

(উল্লেখিত ঘটনা কাল্পনিক, কিন্তু ব্যবহৃত কথা বা শব্দগুলো বাস্তবিক)

এভাবেই ভেদাভেদ চলতে থাকে একই ঈশ্বরের গুনকীর্তন করা মানুষদের মাঝে। আর দিনশেষে একজন আরেকজনের উপরে কতৃত্ব প্রতিষ্ঠা করে নিজেকে বড় ভাবতে থাকে। সবার যদি একই সৃষ্টিকর্তা বা ঈশ্বর হয় তাহলে এত জাতের ভেদাভেদ কেন!? আবার একই জাতের ভিতর এত গোত্রভেদই বা কেন!? ব্রাম্মনরা বলে থাকে, যে যেধরণের কর্ম করে সে সেই জাতের। আচ্ছা ! তাহলে একসময় যে জাত প্রথা সৃষ্টি হয়েছিল কর্মের ভিত্তিতে তা কেন আজ জন্মের ভিত্তিতে!? 

মানুষের বড় পরিচয় হওয়া উচিত সে মানুষ, আর তাদের আলাদা করা যায় ভালো মানুষ ও খারাপ মানুষ হিসেবে। এর বাইরে যত ভেদাভেদ সবই মানুষ সৃষ্ট এবং একে অন্যের উপরে কতৃত্ব প্রতিষ্ঠার জন্য বা তাদের দমিয়ে রাখার জন্য। কিন্তু কখনো তো শুনিনা একজন মুমুর্ষ রুগীর রক্তের জন্য নিজের জাতের বা গোত্রের রক্ত খুঁজতে। তাই মানুষকে তার শিক্ষা ও কর্মদক্ষতার বিচারে মাপা উচিত, জাত বা গোত্রভেদে নয়। মানুষকে তার প্রাপ্য সম্মান ও মর্যাদা দেওয়া উচিত তার শিক্ষা ও জ্ঞানের বিচারে, জাত বা গোত্রভেদে নয়।

সজল মন্ডল

১২/১২/২০১৮
