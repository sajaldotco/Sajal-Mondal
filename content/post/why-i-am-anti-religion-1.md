+++
date = 2019-01-03
lastmod = 2019-01-03
draft = false
tags = ["আমি ধর্ম বিরোধী", "বিবাহ প্রথা", "মুক্ত দর্শন"]
title = "আমি কেন ধর্মের বিরোধী-১ । মুক্ত দর্শন"
math = true
summary = """
বিবাহ পদ্ধতি স্থান, কাল ও পাত্রভেদে রীতিনীতির কিছুটা তারতম্য ঘটে। অনেক সময় এগুলোর সাথে কিছু প্রচলিত প্রথা যুক্ত হয়। তবুও এক ধর্মের বিয়ের পদ্ধতির সাথে অন্য ধর্মের বিয়ের পদ্ধতির কোন মিল নেই। বিয়েটা যদি ঈশ্বর বা আল্লা কতৃক একসাথে থাকার বা সন্তান জন্মদানের বৈধ পথ হয় তাহলে নিয়ম কানুনে এত ভিন্নতা কেন!? আমি জানি প্রত্যেক ধর্মের লোকেরা তাদের ধর্মের রীতিনীতিকেই একমাত্র সঠিক ও সত্য রীতিনীতি বলে দাবি করবেন। 

"""

[header]
image = "sajal12.jpg"
caption = "আমি কেন ধর্মের বিরোধী-১ । মুক্ত দর্শন"

+++

আমার এই লেখাতে কুসংস্কারগ্রস্থদের অনুভূতি আহত হতে পারে, অথবা ধর্মভীরু লোকদের এটা পাঠে মস্তিকে স্থায়ী উত্তেজনা ও তীব্র কম্পন অনুভূত হতে পারে। তাই কুসংস্কারগ্রস্থ ও ধর্মভীরু লোকদের এটা পাঠ করতে নিরুৎসাহিত করছি।

বিভিন্ন জাতিগোষ্ঠী ও সম্প্রদায়ের মানুষের পালিত একটা সর্বজনীন প্রথা হল বিবাহ। ধর্মগ্রন্ত্রগুলো বলে থাকে বিবাহবহির্ভুত যৌনসম্পর্ক হল ব্যভিচার। প্রায় সব ধর্মের লোকেরা বলে থাকে বিবাহবহির্ভুত যৌনসম্পর্কের ফলে অথবা পিতৃপরিচয়হীন হয়ে জন্মগ্রহণ করা সন্তান জারজ। তাই 'জারজ' শব্দটা এই এই কুসংস্কারগ্রস্থ সমাজে নেতিবাচক। 

আমি মনে করি 'জারজ' শব্দটা বাংলা অভিধানেই রাখা উচিত নয় কারণ প্রত্যেকটা শিশুর অবশ্যই একজন জন্মদাতা পিতা আছে। কারণ স্পার্ম ছাড়া বা একাধিক স্পার্ম দিয়ে কখনো একটা শিশুর জন্ম হয়না। এখনকার আধুনিক বিজ্ঞানের গবেষণাগারে জন্ম নেয়া ব্যতীত প্রত্যেকটা শিশুর অব্যশই পিতা মাতা আছে। তাই তাদের জারজ বলা বা বিভিন্নভাবে হেও করাটা অমানবিক।

একেক সম্প্রদায় বা জাতিগোষ্ঠীর বিবাহ পদ্ধতি একেক রকম। মুসলিম বিয়েতে অবশ্যই দুজন বা তিনজন মুসলিম স্বাক্ষী উপস্থিত রেখে, ছেলের সামর্থ অনুযায়ী দেনমোহর ধার্য করে কাজীর উপস্থিতিতে বিবাহ সম্পন্ন হয়। কাজী একবার ছেলেকে জিজ্ঞেস করে রাজি আছে কিনা একবার মেয়েকে জিজ্ঞেস করে রাজি আছে কিনা। দুই জন রাজি থাকলে এরপর দোয়া কালাম করে বিবাহ সম্পন্ন করা হয়। 

সনাতন রীতিতে পাত্রপাত্রীর সম্মতিতে পঞ্জিকা দেখে শুভ দিনক্ষণ ঠিক করেন অভিভাবকরা। এরপর পাত্রপক্ষ কর্তৃক পটিপত্র করার মাধ্যমে বাগদান সম্পন্ন করে। এবার দুই পক্ষ ধান, দূর্বা, প্রদীপ, চন্দন, পান, সুপারি ও বড় মাছ দিয়ে আশীর্বাদ সম্পন্ন করে, এই সময় আংটি পরানো হয় উভয়কেই। আশীর্বাদের পর হল গায়ে হলুদের অনুষ্ঠান। তারপর দুই প্রকার বিবাহ পর্ব, 'সাজ বিয়ে' ও 'বাসি বিয়ের' মাধ্যমে হিন্দু বা সনাতন রীতিতে বিবাহ সম্পন্ন হয়।

খ্রিস্টীয় বিয়েতে কনে নির্বাচন, প্রস্তাব, বাগদান, বাইয়র, নাম লেখা, বান প্রকাশ, অপদেবতার নজর, কামানী বা গা ধোয়ানী, কনে তোলা, গির্জার অনুষ্ঠান ও সর্বশেষে ঘরে তোলার মাধ্যমে বিবাহ সম্পন্ন হয়। বৌদ্ধ ধর্মে প্রথমত পাত্র পাত্রী নির্বাচনের পর সামাজিকভাবে সবাইকে জানিয়ে তারিখ ঠিক করে বৌদ্ধ বিহারে পাত্র-পাত্রীকে নিয়ে আসা হয়। এখানে মঙ্গল প্রদীপ জ্বালিয়ে বুদ্ধের পুজা করা হয়। ত্রি স্বরণ পঞ্চশীল পুজার মাধ্যমে বৌদ্ধ ভিক্ষুকের আশির্বাদ গ্রহণের মাধ্যমে বিয়ে সম্পন্ন হয়।

উপরে উল্লেখিত বিবাহ পদ্ধতি স্থান, কাল ও পাত্রভেদে রীতিনীতির কিছুটা তারতম্য ঘটে। অনেক সময় এগুলোর সাথে কিছু প্রচলিত প্রথা যুক্ত হয়। তবুও এক ধর্মের বিয়ের পদ্ধতির সাথে অন্য ধর্মের বিয়ের পদ্ধতির কোন মিল নেই। বিয়েটা যদি ঈশ্বর বা আল্লা কতৃক একসাথে থাকার বা সন্তান জন্মদানের বৈধ পথ হয় তাহলে নিয়ম কানুনে এত ভিন্নতা কেন!? আমি জানি প্রত্যেক ধর্মের লোকেরা তাদের ধর্মের রীতিনীতিকেই একমাত্র সঠিক ও সত্য রীতিনীতি বলে দাবি করবেন। 

ঈশ্বর, আল্লাহ বা মহাবিশ্বের সৃষ্টিকর্তা যদি এক ও অভিন্ন হন তাহলে একই কাজের বিভিন্ন রীতিনীতি থাকতে পারেনা। তাই ঈশ্বর, আল্লাহ বা কথিত সৃষ্টিকর্তা হল আমাদের মস্তিস্ক প্রসূত ধারণা ছাড়া আর কিছুই নয়। এসব রীতিনীতি এখনকার থেকে আরো অনেক আগে বিশৃঙ্খল মানুষদের জন্য মানুষেই উদ্ভাবন করেছিল। তাই কালের বিবর্তনে এগুলোকে এখন অচল পয়সা মনে করে ত্যাগ করাই প্রগতিশীলতার লক্ষণ। 

তাছাড়া বেশিরভাগ ধর্মমতে দুই বা ততোধিক স্ত্রী রাখতে পুরুষের জন্য কোন বাধা নেই। কিন্তু কোন ধর্মই একজন স্ত্রীকে দুই তা ততোধিক স্বামী রাখার অনুমোদন দেয়না। তাহলে কথিত সৃষ্টিকর্তাও কি নারী পুরুষ বৈষম্যে বিশ্বাসী! নাকি কথিত ঈশ্বর আল্লাহ এই পুরুষের বা পুরুষতান্ত্রিক সমাজের তৈরি! অবশ্যই ধর্ম ও ধর্মগ্রন্থগুলির উদ্ভাবক এই পুরুষ, তাই নারীকে অধীনস্ত রাখতে তারা এগুলোকে ঈশ্বর বা আল্লাহর বাণী বলে প্রচার করে।

এই সব কারণগুলোই যথেষ্ঠ কথিত ঈশ্বর আল্লাকে অবিশ্বাস ও ধর্মগ্রন্থের বিরোধিতা করার জন্য। তাই অদৃশ্য কল্পিত ঈশ্বরকে নয়, দৃশ্যমান মানুষকে ভালোবাসুন। মানুষের বিপদে ঈশ্বর আল্লার ইবাদত না করে নিজেই এগিয়ে আসুন।  

সজল মন্ডল
কলকাতা, ভারত
০৩/০১/২০১৯
