+++
date = 2019-03-16
lastmod = 2019-03-16
draft = false
tags = ["উপমহাদেশীয়", "সিলেক্টিভ মানবতা", "ভন্ডামী"]
title = "উপমহাদেশীয় সিলেক্টিভ মানবতা ও ভন্ডামী -২"
math = true
summary = """
আমি সবসময় ও সবক্ষেত্রেই যুদ্ধ, বিগ্রহ বা খুন এর বিপক্ষে। আমি নিউজিল্যান্ডের বর্বরোচিত এই হত্যাযজ্ঞের নিন্দা জানাই সেইসাথে নিহতদের পরিবারের প্রতি সমবেদনা জানাই। কেসস্টাডি করলে দেখা যায় বন্দুকধারী এই হত্যাকান্ড ঘটিয়েছে রিভেঞ্জ হিসেবে। এবার নিহতদের পরিবারের কেউ যদি পাল্টা রিভেঞ্জ করে তাহলে পরিস্থিতি কি হবে! খুনোখুনি হবে।

"""

[header]
image = "edu-sys-sajal.jpg"
caption = "উপমহাদেশীয় সিলেক্টিভ মানবতা ও ভন্ডামী -২"

+++

শার্লি হেবদো ম্যাগাজিনে কার্টুন আকার দরুন সন্ত্রাসীরা যখন নিরীহ মানুষ মারে তখন আপনি আনন্দ পান। বর্বর সৌদিরা যখন ইয়েমেনে নির্বিচারে হামলা করে মানুষ হত্যা করে তখন আপনি চুপ করে থাকেন। ভূমিপুত্র কাশ্মীরি পন্ডিতদের যখন নিজ ভুখন্ড থেকে কচুকাটা করে বাস্তুহারা করা হয় তখন আপনি সেটাকে ফরজ বলে মনে করেন। ব্লগারদের লেখালেখির কারণে হত্যা করাকে আপনি ওয়াজিব মনে করেন। আপনি মনে করেন বাংলাদেশি হিন্দুদের আসল জায়গা হল ভারত। 

অপরদিকে বৌদ্ধরা যখন মায়ানমারে মুসলিম জঙ্গিদের সাথে সাধারণদেরও হত্যা শুরু করে তখন আপনার মানবতা নিহত হয়। কাশ্মীরে বিচ্ছিন্নতাবাদীদের ছত্রভঙ্গ করতে যখন পুলিশ গুলি ছোড়ে তখন তা আপনার কাছে মানবতা বিবর্জিত বলে মনে হয়। হতেও পারে আপনি খেলার সাথে রাজনীতি মিশাতে পছন্দ করেন না। ইহুদি, খ্রিস্টান ও বিধর্মীদের আপনি বন্ধু মনে করেন না। প্রতিদিন বা প্রতিশুক্রবারে আপনি শুধু মুসলিম উম্মার শান্তি কামনা করেন।

হ্যাঁ আপনি যদি এই সিনড্রোম এ আক্রান্ত হন তাহলে আপনি মানবতাবাদী নন অথবা আপনার মানবতা সিলেক্টিভ। আমি সবসময় ও সবক্ষেত্রেই যুদ্ধ, বিগ্রহ বা খুন এর বিপক্ষে। আমি নিউজিল্যান্ডের বর্বরোচিত এই হত্যাযজ্ঞের নিন্দা জানাই সেইসাথে নিহতদের পরিবারের প্রতি সমবেদনা জানাই। কেসস্টাডি করলে দেখা যায় বন্দুকধারী এই হত্যাকান্ড ঘটিয়েছে রিভেঞ্জ হিসেবে। এবার নিহতদের পরিবারের কেউ যদি পাল্টা রিভেঞ্জ করে তাহলে পরিস্থিতি কি হবে! খুনোখুনি হবে।

মনে রাখা দরকার সিলেক্টিভ মানবতাবাদীরা সবসময় বলে থাকে "জঙ্গিবাদের সাথে ধর্মের কোন সম্পর্ক নেই"। কিন্তু তাদের অনেকেই এটাকে ইসলামফোবিয়া হিসেবে বর্ণনা করবে অথবা বর্ণবাদী কর্মকান্ড বলবে। এই ঘটনাটি বেশি আলোচিত বা সমালোচিত হচ্ছে এই কারণে যে দেশটি সভ্য। কিন্তু এরকম মসজিদের ভিতর আত্নঘাতি হামলা পাকিস্তান, আফগানিস্তান, সিরিয়া, ইরাক সহ অনেক ইসলামী দেশেই হয়ে থাকে। তখন এটাকে ইহুদি নাসারাদের ষড়যন্ত্র বলে অপপ্রচার করা হয় অথবা এড়িয়ে যাওয়া হয়।

বাংলাদেশের ক্রিকেটার মুশফিকুর রহিম বলেছেন আল্লার রহমতে তিনি সুস্থ আছেন। তাহলে মসজিদে নিহতদের প্রতি কি আল্লাহর কোন রহমত ছিল না!? বাংলাদেশে পুরান ঢাকায় অগ্নিকান্ডে অনেক মানুষ নিহত হলেও আল্লাহু লেখা বা মসজিদের কোন ক্ষতি হয়নি বলে সংবাদ প্রকাশ করা 'সঙবাদিকরা' (সাংবাদিক নয়) এক্ষেত্রে কি 'সঙবাদ' পরিবেশন করবেন! বস্তুত এই ধরণের বক্তব্য বা সংবাদ মানুষের হীন চরিত্রের বহিঃপ্রকাশ ছাড়া আর কিছুই নয়।

যেকোন হত্যাকান্ডকে কখনো কোন সুস্থ মানুষ সমর্থন করতে পারে না। নির্দিষ্ট আদর্শ বাস্তবায়নের জন্য কোনক্ষেত্রেই রক্তপাত কাম্য নয়। এবং মানুষের সভ্য হওয়ার প্রাথমিক ধাপ হল ধর্মবাদ ও বর্ণবাদ ত্যাগ করা। তাই সেক্যুলারিজম হল এই সব ধর্মীয় বিদ্বেষ এড়ানোর সর্বোত্তম পন্থা। এটা আমাদের মত অসভ্য ও অনুন্নত দেশের ক্ষেত্রে আরও বেশি প্রযোজ্য। একমাত্র স্যেকুলারিজমেই সব ধর্মের ও বর্ণের মানুষের সমতা ও ন্যায়বিচার প্রতিষ্ঠিত হয়। তাই সিলেক্টিভ মানবতাবাদীদের প্রতি আমার এই আবেদন; আপনার মানবতাকে ধর্মীয় ও জাতীয়তাবাদের শিকল থেকে মুক্ত করুন। জাতি, ধর্ম ও বর্ন নির্বিশেষে নিপীড়িত মানুষের পক্ষে কথা বলুন।
