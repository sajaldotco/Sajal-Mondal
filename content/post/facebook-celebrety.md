+++
date = 2018-11-28
lastmod = 2018-11-28
draft = false
tags = ["ফেসবুক সেলিব্রেটি", "সহমত ফ্যান", "স্যাটায়ার"]
title = "ফেসবুক সেলিব্রেটি ও তাদের সহমত ফ্যানেরা"
math = true
summary = """
কোন এক শীতের বিকেলে একদা ফেবু সেলিব্রেটি তাহার ওয়ালে লিখিল, আজ মুড়ির সাথে কয়েক দানা চানাচুর ও কয়েক কুচি পিয়াজ খাইয়া অনুভূত হইল যেন অমৃত আস্বাদন করিতেছি। তাহারপর আরো লিখিল সেই অমৃত আস্বাদনের দরুন আজ মার্গ দিয়ে যে বদ বায়ু বাহির হইয়াছিল তাহা অতিশয় সুগন্ধি। পোস্টটি করিবার সঙ্গে সঙ্গে লাইক শেয়ারের ধুম পড়িয়া গেল, ইহাতে সেলিব্রেটি অতীব পুলকিত হইলেন। তিনি লক্ষ্য করিলেন কমেন্টে হুমড়ি খাইয়া পড়িতেছে একদল সহমত ভাই ও বোনেরা, তাহারা বলিতেছে আহা সুগন্ধ আহা সুগন্ধ। 

"""

[header]
image = "bad-air.jpg"
caption = "ফেসবুক সেলিব্রেটি ও তাদের সহমত ফ্যানেরা"

+++

কোন এক শীতের বিকেলে একদা ফেবু সেলিব্রেটি তাহার ওয়ালে লিখিল, আজ মুড়ির সাথে কয়েক দানা চানাচুর ও কয়েক কুচি পিয়াজ খাইয়া অনুভূত হইল যেন অমৃত আস্বাদন করিতেছি। তাহারপর আরো লিখিল সেই অমৃত আস্বাদনের দরুন আজ মার্গ দিয়ে যে বদ বায়ু বাহির হইয়াছিল তাহা অতিশয় সুগন্ধি। পোস্টটি করিবার সঙ্গে সঙ্গে লাইক শেয়ারের ধুম পড়িয়া গেল, ইহাতে সেলিব্রেটি অতীব পুলকিত হইলেন। তিনি লক্ষ্য করিলেন কমেন্টে হুমড়ি খাইয়া পড়িতেছে একদল সহমত ভাই ও বোনেরা, তাহারা বলিতেছে আহা সুগন্ধ আহা সুগন্ধ। তাহার কোন কোন ফ্যানেরা গবেষণা করিতে লাগিল সেই বায়ু ঘন্টায় কত কিলোমিটার বেগে কত ডিগ্রি এঙ্গেলে বাহির হইয়াছিল। কেহ প্রশংসা করিতে লাগিল পিয়াজের, কেহ চানাচুরের আবার কেহ মুড়ির, অতঃপর বদ বায়ুর প্রশংসা ছাড়িয়া তাহা গিয়া ঠেকিল খাবারে। ফ্যানেদের এহেন আচরনে ফেবু সেলিব্রেটি কিঞ্চিৎ নাখোশ হইয়া মন্তব্য করিলেন, তোমাদিগকে বলিয়াছি শুধু আমার প্রশংসা করিবে কিন্তু এখন খাবারের প্রশংসা করিতেছ কেন! এইবার ফ্যানেরা বিভিন্ন দল উপদলে বিভক্ত হইয়া একে অন্যকে দোষারোপ করিতে লাগিল। 

ফ্যানেদের এইরূপ তর্কা তর্কি দেখিয়া উনি ভাবিলেন ঘটনার মোড় এখন অন্য দিকে ঘুরাইতে হইবে। তাই তিনি মন্তব্য করিলেন, তোমরা শান্ত হও এবং বল "তোমরা মুড়ি চানাচুরের আর কোন কোন অবদান অস্বীকার করিবে"? তোমরা আরো বল কেহ কি পারিবে আমার মত এহেন মুড়ি চানাচুরের খিচুড়ি তৈরি করিতে? এবার ফ্যানেরা লিখিল ইহা একটি অসাধারণ শিল্প কর্ম, আপনি শিল্পী, আপনি মহান। জনৈক উদ্যোক্তা মন্তব্য করিলেন আপনি আরো তৈরি করুন তাহলে ইহা আমরা বাজারজাত করিয়া মুনাফা অর্জন করিব। বিদেশি ফ্যানেরা বলিল ইহা আমরা এক্সপোর্ট করিয়া বৈদেশিক মুদ্রা অর্জন করিয়া আমাদের রিজার্ভ বাড়াইবো, বিদেশে দেশের ভাবমূর্তি উজ্জ্বল করিব। জনৈক নেতা আসিয়া মন্তব্য করিলেন আগামী ভোটে আমি নির্বাচিত হইলে আপনাকে শিল্প মন্ত্রণালয়ের প্রধান সচিব হিসাবে নিয়োগ দিব। অতঃপর ফেবু সেলিব্রেটিটি উচ্চস্বরে হাসিতে হাসিতে ভাবিতে লাগিলেন আমজনতাকে বোকা বানাইয়া তিনি সামান্য মুড়ি চানাচুরকে কিরূপে এতটা শিল্পের পর্যায়ে নিয়ে গেলেন।

#স্যাটায়ার
#ফেবু_সেলিব্রেটি
#উৎসর্গ_আমার_লিস্টের_কতিপয়_সেলিব্রেটিদের

সজল মন্ডল

২৮/১১/২০১৮
