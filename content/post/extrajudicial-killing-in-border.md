+++
date = 2019-01-28
lastmod = 2019-01-28
draft = false
tags = ["বাংলাদেশ", "বিচারবহির্ভুত হত্যাকান্ড", "বিএসএফ"]
title = "সীমান্তে বিএসএফ কতৃক বিচারবহির্ভূত হত্যাকান্ড"
math = true
summary = """
আমি মানুষ হত্যার বিপক্ষে, বিপক্ষে মৃত্যুদণ্ডেরও। আমি আমার হত্যাকারীরও ফাঁসি চাইনা। ক্ষমতার দম্ভে, জ্ঞানের সীমাবদ্ধতায় ও অতি লোভে মানুষ বিভিন্ন অপরাধ করে। তাই কোন ব্যক্তি অপরাধ করলে প্রচলিত বিচারব্যবস্থার মাধ্যমে তার সাজা দেয়া উচিত। বিচারব্যবস্থার বাইরে গিয়ে সম্ভাব্য অপরাধীকে হত্যা করা মানে আইন অমান্য করে আরেকটি অপরাধ করা। 

"""

[header]
image = "edu-sys-sajal.jpg"
caption = "সীমান্তে বিএসএফ কতৃক বিচারবহির্ভূত হত্যাকান্ড"

+++

আমি মানুষ হত্যার বিপক্ষে, বিপক্ষে মৃত্যুদণ্ডেরও। আমি আমার হত্যাকারীরও ফাঁসি চাইনা। ক্ষমতার দম্ভে, জ্ঞানের সীমাবদ্ধতায় ও অতি লোভে মানুষ বিভিন্ন অপরাধ করে। তাই কোন ব্যক্তি অপরাধ করলে প্রচলিত বিচারব্যবস্থার মাধ্যমে তার সাজা দেয়া উচিত। বিচারব্যবস্থার বাইরে গিয়ে সম্ভাব্য অপরাধীকে হত্যা করা মানে আইন অমান্য করে আরেকটি অপরাধ করা।

ইদানিং খবরে আসছে বাংলাদেশ-ভারত সীমান্তে বিএসএফ এর গুলিতে কয়েকজন বাংলাদেশি নিহত হয়েছে। এর আগেও অনেক মানুষকে সীমান্তে হত্যা করেছে বিএসএফ। হয়ত অনেক ভারতীয় বন্ধু এই হত্যার বৈধতা দিতে বলবেন তারা পাচারকারী। তবে আমি বলবো এই পাচারচক্রের সাথে কি কোনই বিএসএফ যুক্ত নেই! যদিও এই চক্রে কে বা করা যুক্ত সেটা আমার মূল বক্তব্য নয়। আমার বক্তব্য, সম্ভাব্য পাচারকারীকে কেন আইন অনুযায়ী সাজা না দিয়ে হত্যা করা হচ্ছে।

মনে আছে সেই কিশোরী ফেলানীর কথা!? যার মৃতদেহ মৃত্যুর পরে কাঁটা তারে ঝুলে ছিল পাঁচ ঘন্টা। আজ থেকে আট বছর আগে ঘটে এই পৈচাশিক হত্যাকান্ডটি। আর বিচারে কি হয়েছে অমিয় ঘোষের!? দুই দফা বিচারে খালাস দেয়া হয়েছিল তাকে। বিচারব্যবস্থা এখানে বন্দি ক্ষমতার দাপটে। বাংলাদেশ-ভারত সীমান্তে বেশিরভাগ পাচার হয় গরু ও ফেনসিডিল। কিন্তু ভারতীয় সীমান্তরক্ষী বাহিনী বলে তারা আত্নরক্ষার্থে গুলি করে।

আমার জিজ্ঞাসু মন জানতে চায়, বাংলাদেশি গরু ও ফেনসিডিল পাচারকারীরা কি আধুনিক অস্ত্রে সজ্জিত হয়ে এসব পাচারে যুক্ত হয়!? বিএসএফ এর আধুনিক একে ৪৭ বা এলএমজির বিরুদ্ধে কি তারা এসএমজি নিয়ে ঝাঁপিয়ে পড়ে!? পাচারকারীদের সাথে গুলি বিনিময়ে আজ পর্যন্ত কতজন বিএসএফ আহত বা নিহত হয়েছে!? প্রকৃতপক্ষে এটাও দুর্বলের উপরে সবলের অত্যাচার।

আমি কোন পাচারকারী বা কোন অপরাধীর পক্ষ নিয়ে কথা বলছিনা। আমি কথা বলছি মানবাধিকার নিয়ে। দুই দেশেই আইন আছে এসব অপরাধের উপযুক্ত সাজা প্রদানের জন্য। তাহলে অপরাধীকে বিচারের কাঠগড়ায় দাঁড় না করিয়ে হত্যা কেন!? আমি মনে করি দুই দেশের উচ্চ পর্যায়ের কর্মকর্তাদের সদিচ্ছাই পারে সীমান্তে বিচারবহির্ভুত হত্যাকান্ড বন্ধ করতে। আর বিজিবিকেও কঠোর হতে হবে পাচারকারীদের বিরুদ্ধে।

© সজল মন্ডল, 
টপিক: #বিচারবহির্ভুত_হত্যাকান্ড,
২৮/০১/২০১৯
