+++
date = 2019-03-08
lastmod = 2019-03-08
draft = false
tags = ["নারী অধিকার", "ধর্মীয় দৃষ্টিকোণ", "সামাজিক অবস্থান"]
title = "নারীর অধিকার ও আমাদের সমাজ ব্যবস্থা"
math = true
summary = """
ধর্মই নারীর স্বাধীনতা হরণ করেছে অথচ এই নারীরাই ধর্মের প্রতি বেশি আসক্ত। প্রত্যেক ধর্মগ্রন্ত্রে নারীকে গৃহপালিত ও দ্বিতীয় শ্রেণীর মানুষ হিসেবে ঘোষণা করেছে।  তবে নারী দিবসে নারীর প্রতি আমার নিবেদন এই যে, ঘৃণার বদলে ঘৃণা নয় হিংসার বদলে প্রতিহিংসা নয়। নিজের অধিকার আদায়ে রেফারেন্স ও যুক্তি দিয়েই বৈষম্যকারীদের প্রতিহত করুন। নিজেকে নারী নয় একজন মানুষ ভাবুন। মানবাধিকার নিয়ে কথা বলুন।

"""

[header]
image = "edu-sys-sajal.jpg"
caption = "নারীর অধিকার ও আমাদের সমাজ ব্যবস্থা"

+++

ধর্মই নারীর স্বাধীনতা হরণ করেছে অথচ এই নারীরাই ধর্মের প্রতি বেশি আসক্ত। প্রত্যেক ধর্মগ্রন্ত্রে নারীকে গৃহপালিত ও দ্বিতীয় শ্রেণীর মানুষ হিসেবে ঘোষণা করেছে। যেমন:

•  তোমাদের স্ত্রীগণ তোমাদের জন্য শস্যক্ষেত্র, সুতরাং তোমরা তোমাদের শস্যক্ষেত্রে যে প্রকারে ইচ্ছা অবতীর্ণ হও (সূরা-বাকারাহ, আয়াত-২২৩)। তোমাদের জন্য রমজানের রাত্রে তোমাদের বিবিগনের নিকট গমন করা জায়েজ করা হইয়াছে, তোমার বিবিগন তোমাদের আচ্ছাদন আর তোমরা তাদের আচ্ছাদন, আল্লাহ জানিতে পারিলেন যে তোমরা নিজেদের ক্ষতি করিতেছিলে, সুতরাং তিনি তোমাদের অপরাধ মার্জনা করিলেন এবং তোমাদের দোষ ছাড়িয়া দিলেন, সুতরাং এখন উহাদের সহিত সহবাস কর। (সূরা- বাকারাহ, আয়াত-১৮৭)

•  নারীরা ধর্মাজ্ঞ নয়, এরা মন্ত্রহীন এবং মিথ্যার ন্যায় অশুভ (মনুসংহিতা ৯-১৮)। নারীরা দৃষ্টিকে নত করে চলবে সামনের দিকে তাকাবে না (ঋগবেদ ৮:৩৩:১৯)। নারীদের সাথে কোন স্থায়ী বন্ধুত্ব হতে পারে না। নারীদের হৃদয় হচ্ছে হায়েনাদের হৃদয় (ঋগবেদ ১০:৯৫:১৫)

•  বৌদ্ধ শাস্ত্রের ৫৩৬ নম্বর জাতক কুনাল অনুসারে নারী; উন্মুক্ত মলভাণ্ডের মতো দুর্গন্ধ যুক্ত, বিষমিশ্রিত মদিরার মতো অনিষ্টকারী,কুটিলা সাপের মতো দুই জিহ্বা বিশিষ্ট,পাতালের ন্যায় অতল গভীর,রাক্ষসীর ন্যায় সন্তোষহীন,অগ্নির ন্যায় সর্ব গ্রাসিনী,নদীর ন্যায় সর্ব বাহিনী,বায়ুর ন্যায় যথেচ্ছা গামিনী,বিষবৃক্ষের ন্যায় বিষফল প্রসবিনী।

•  খৃষ্টধর্ম মতে নারীরা হচ্ছে শয়তানের বাহন, নারীরা হচ্ছে এমন বিষধর সাপ যা পুরুষকে দংশন করতে কখনো কসুর করেনি। প্রাচীন গ্রীক প্রবাদে আছে; আগুনে জ্বলে গেলে ও সাপে দংশন করলে প্রতিবিধান সম্ভব কিন্তু নারীর দুস্কৃতির প্রতিবিধান অসম্ভব। ইংরেজদের ১৮০৫ সাল পর্যন্ত আইন ছিল যে, পুরুষ তার স্ত্রীকে বিক্রি করতে পারে। অনেক ক্ষেত্রে একটি স্ত্রীর দাম ধরা হয়েছিল অর্ধ শিলিং।

এতো গেল ধর্মগ্রন্থের কথা, ধর্মগুরুরাও বিভিন্ন সময়ে নারীবিদ্বেষী বক্তৃতা দিয়েছে। জনৈক পাদ্রীর মতে নারী সব অন্যায়ের মূল, তার থেকে দূরে থাকাই উচিৎ। নারী হচ্ছে পুরূষের মনে লালসা উদ্রেককারি, ঘরে ও সমাজে যত অশান্তি সৃষ্টি হয় সব তারই কারণে। বাংলাদেশে ইসলামের কান্ডারী আহমদ শফীর মতে নারী হল তেতুলের মত। ধর্মগুরু অনুকূল ঠাকুর এর মতে প্রতিটা হিন্দু পুরুষের দুইটি বিবাহ করা উচিত ! প্রথমটা সবর্ণ, পরেরটা অনুলোম অসবর্ণ। অনুলোম অসবর্ণ বিবাহ মানে উচ্চকাস্টের হিন্দু পুরুষের সাথে নিম্ন বর্ণের মহিলার বিবাহ। ব্রাহ্মন পুরুষের সাথে শুদ্রকন্যার বিবাহ। উচ্চবর্নের মহিলার সাথে নিম্ন বর্নের পুরুষের বিবাহে তিনি আবার নারাজ।

ধর্ম বাদ দিয়ে এবার আমাদের মানুষসৃষ্ট আইন কি বলে নারীদের বিষয়ে তা একটু দেখা যাক। উত্তররাধিকার সম্পত্তিতে নারী ও পুরুষের সমান অধিকার নেই। এখানে নারী কখনো মোট সম্পত্তির এক তৃতীয়াংশ পায় আবার কখনো পায়না। বস্তুত এই পুরুষতান্ত্রিক সমাজে পরিবার থেকেই নারীর প্রতি বৈষম্য করা হয়। কিন্তু এতভাবে হেও করার পরেও নারীদের মুক্তি কেন ঘটেনা! উত্তর একটাই অশিক্ষা ও কুশিক্ষা। তাই এই পরাধীনতার কবল থেকে মুক্তি পেতে নারীদের শিক্ষিত হওয়ার কোন বিকল্প নেই। আর অধিকার! সেতো ভিক্ষায় মেলে না আদায় করে নিতে হয়।

তবে নারী দিবসে নারীর প্রতি আমার নিবেদন এই যে, ঘৃণার বদলে ঘৃণা নয় হিংসার বদলে প্রতিহিংসা নয়। নিজের অধিকার আদায়ে রেফারেন্স ও যুক্তি দিয়েই বৈষম্যকারীদের প্রতিহত করুন। নিজেকে নারী নয় একজন মানুষ ভাবুন। মানবাধিকার নিয়ে কথা বলুন।
