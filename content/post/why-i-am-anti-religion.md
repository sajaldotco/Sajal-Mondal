
+++
date = 2018-12-29
lastmod = 2018-12-29
draft = false
tags = ["মুক্ত দর্শন", "আমি ধর্মবিরোধী", "ধর্ম বিদ্বেষী নই"]
title = "আমি কেন ধর্মের বিরোধী । মুক্ত দর্শন"
math = true
summary = """
নিজেকে জানার বা এই জগৎকে জানার প্রথম শর্ত হচ্ছে প্রশ্ন করা। প্রশ্ন করে প্রাপ্ত উত্তরকে যুক্তি দিয়ে বিশ্লেষণ করা জ্ঞানীর কাজ। বিজ্ঞান আপনাকে প্রশ্ন করতে শিখাবে আর ধর্মবিশ্বাস আপনাকে প্রশ্ন করা বন্ধ করবে। তাই " জ্ঞান যেখানে সীমাবদ্ধ, বুদ্ধি সেখানে আরষ্ঠ, আর মুক্তি সেখানে অসম্ভব"। 

"""

[header]
image = "atheist-sajal.jpg"
caption = "আমি কেন ধর্মের বিরোধী । মুক্ত দর্শন"

+++

আমার এই লেখাতে ধর্মান্ধদের অনুভূতি আহত হতে পারে, অথবা দুর্বল চিন্তাশক্তির লোকদের এটা পাঠে মস্তিকে সাময়িক উত্তেজনা ও মৃদু কম্পন অনুভূত হতে পারে। তাই ধর্মান্ধ ও দুর্বল চিত্তের লোকদের এটা পাঠ করতে নিরুৎসাহিত করছি।

নিজেকে জানার বা এই জগৎকে জানার প্রথম শর্ত হচ্ছে প্রশ্ন করা। প্রশ্ন করে প্রাপ্ত উত্তরকে যুক্তি দিয়ে বিশ্লেষণ করা জ্ঞানীর কাজ। বিজ্ঞান আপনাকে প্রশ্ন করতে শিখাবে আর ধর্মবিশ্বাস আপনাকে প্রশ্ন করা বন্ধ করবে। তাই " জ্ঞান যেখানে সীমাবদ্ধ, বুদ্ধি সেখানে আরষ্ঠ, আর মুক্তি সেখানে অসম্ভব"।

বাংলাদেশ, ইন্ডিয়া ও পাকিস্তানের মত অনুন্নত দেশগুলোতে মানুষের জীবনযাত্রা নিয়ন্ত্রিত হয় রাজনীতি ও ধর্মের দ্বারা। কিন্তু রাজনীতিতে যখন ধর্ম ঢুকে যায় তখন সে রাজনীতি হয়ে ওঠে নৃশংস। আবার ধর্মের ভিতর যখন রাজনীতি ঢুকে যায় তখন সে ধর্ম হয়ে ওঠে হিংসাত্মক।

পৃথিবীতে স্বীকৃত ধর্মের সংখ্যা প্রায় ৪৩০০ এবং প্রায় প্রত্যেক ধর্মগ্রন্থই দাবি করে সেটা নির্ভুল। প্রত্যেক ধর্মগ্রন্থ ও ধর্মগুরুরা দাবি করে এগুলোর প্রত্যেকটা বাণী ঈশ্বর বা আল্লাহ কতৃক প্রদত্ব। তাই ধর্মগ্রন্থগুলো ও ধর্মগুরুরা বলে ওগুলো অমান্য করা ঈশ্বর বা আল্লার বিরোধিতা করা।

পৃথিবীতে প্রচলিত ধর্মগুলো মূলত ভৌগোলিক অবস্থানের উপর ভিত্তি করে গড়ে উঠেছে যেমন: সনাতন ধর্মের উৎপত্তি স্থল ভারতে, ইসলাম ধর্মের উৎপত্তি স্থল আরবে, খ্রিস্ট ধর্মের উৎপত্তি স্থল ইসরায়েল-রোম এ। আপনি যে পরিবারে জন্মগ্রহণ করবেন সেই পরিবারই আপনাকে ঠিক করে দিবে আপনি হিন্দু, মুসলাম, বৌদ্ধ নাকি খ্রিস্টান হবেন।

পৃথিবীতে যতগুলো ধর্ম প্রচলিত আছে এর কোন একটাকে মানলে বাকিগুলোকে প্রত্যাখ্যান করতে হয়। তাইতো প্রত্যেক ধর্মের মানুষের কাছে শুধুমাত্র তার ধর্মই একমাত্র সত্য ধর্ম এবং বাকিগুলো মিথ্যা। এবং এই অসংখ্য ধর্মের অসংখ্য দেবতা/প্রতিনিধি। তাই এই অসংখ্য দেবতা বা প্রতিনিধিদের ভিড়ে কে আসল কে নকল তা চিহ্নিত করা দুরূহ।

প্রত্যেকটা ধর্মের ভিতর উঁচুজাত নীচুজাত এর শ্রেণীবিভাগ আছে যেমন: হিন্দুদের (ব্রাম্মন, ক্ষত্রিয়, বৈশ্য ও শুদ্র), মুসলিমদের:(শিয়া, সুন্নি, কাদিয়ানী, ইয়াজিদি ও হানাফী ইত্যাদি), বৌদ্ধদের:(হীনযান, মহাযান, শ্রীলঙ্কান, বঙ্গীয়, বড়ুয়া, মারমগ্রী, সংঘরাজ ও সঙ্ঘনায়ক ইত্যাদি), খ্রিস্টানদের:(রোমান ক্যাথলিক চার্চ, অর্থোডক্স চার্চ, প্রটেস্ট্যান্ট মতবাদ, আসিরীয় চার্চ, মর্মন ও অন্যান্য খ্রিস্টীয় বিশ্বাস)।

ধর্ম প্রধানত দুই প্রকার ১. ঈশ্বরবাদী ২. অদ্বৈতবাদী । ঈশ্বরবাদীরা একেশ্বরবাদী (ইহুদী, খ্রিস্টান ও ইসলাম ইত্যাদি) ও বহুশ্বেরবাদী(সনাতন বা হিন্দু ধর্ম) তে বিভক্ত। অদ্বৈতবাদী ধর্মে আছে বৌদ্ধ, তাওবাদ ও কনফুসীয়বাদ। 

অনেকেই ভাববেন আমি ধর্মবিদ্বেষী কিন্তু আমি তা নই, আমি ধর্মবিরোধী। প্রত্যেকটা ধর্ম আদিম যুগের কুসংস্কার, বিশ্বমানবতার এত বড় পরম শত্রু আর নেই। বিরোধী ও বিদ্বেষী শব্দদুটি আলাদা এবং এর অর্থও আলাদা, খুনের বিরোধিতা করা খুন বিদ্বেষী নয়, চুরির বিরোধিতা করা চুরি বিদ্বেষী নয়।

কোনো ভুলকে ভুল বলা হলে সেটাকে বিদ্বেষ বলা উচিত হবে না৷ ধর্মগ্রন্থগুলোতে অজস্র ভুল আছে, যেগুলো মানবতা বিরোধী আর যে ভাল কথাগুলো আছে সেগুলো ধার্মিক না হয়েও অনুধাবন করা যায়৷ তাই ভাল কথাগুলো কেবল ধর্মের সম্পত্তি নয় কিন্তু মানবতা বিরোধী বিষয়গুলো ধর্মেরই বিষয়৷ কেননা আধুনিক সভ্যতায় এসবের স্থান নেই৷ তাই এই বিষয়গুলোর বিরোধীতা করা হলে তাকে ধর্মবিদ্বেষী বলা যায় না৷

একজন মুক্তচিন্তক ও প্রগতিশীল ব্যক্তি কখনোই কোন ধর্মের ভক্ত হতে পারেনা। কাউকে মানবতাবাদী হওয়ার জন্য ধার্মিক হওয়ার প্রয়োজন নেই। তাই একজন সমাজ সংস্কারক ও মানবতাবাদীর অবশ্যই ধর্মীয় প্রভাব হতে মুক্ত থাকা জরুরি।

সজল মন্ডল

২৮/১২/২০১৮
