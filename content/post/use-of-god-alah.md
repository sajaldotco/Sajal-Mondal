+++
date = 2019-01-04
lastmod = 2019-01-04
draft = false
tags = ["ঈশ্বর, আল্লাহ ও নাস্তিক্যবাদ", "উপমহাদেশীয় লেখক", "মুক্ত দর্শন"]
title = "উপমহাদেশীয় লেখকদের লেখায় ঈশ্বর ও আল্লাহর ব্যবহার ও মনীষীদের নাস্তিক্যবাদ"
math = true
summary = """
এই উপমহাদেশে যারা ঈশ্বরের বিরোধিতা করেন তারা ভালো করেই জানেন, প্রকৃতপক্ষে ঈশ্বরের কিছু করার ক্ষমতা নেই এবং তার অনুসারীরা বদ্ধ উন্মাদ নয়। কিন্তু এই পৃথিবীতে আল্লাহর বিরোধিতা করলে আল্লাহ নয় মোল্লারাই কল্লা ফেলতে রাজপথে নামবে। তাই উপমহাদেশীয় বাংলা ও সংস্কৃত নামধারী লেখকেরা ঈশ্বরের সমালোচনা করে গেছেন নির্দ্বিধায়। কিন্তু আরবী নামধারী লেখকের বেশিরভাগই কল্লা হারানোর ভয়ে 'আল্লাহ' শব্দ না ব্যবহার করে 'ঈশ্বর'ই ব্যবহার করেন। 

"""

[header]
image = "use-of-god-alah.jpg"
caption = "উপমহাদেশীয় লেখকদের লেখায় ঈশ্বর ও আল্লাহর ব্যবহার ও মনীষীদের নাস্তিক্যবাদ"

+++

উপমহাদেশীয় লেখকদের ঈশ্বর, ভগবান বা আল্লাহ শব্দ ব্যবহারের ক্ষেত্রে সচেতনতা বেশ লক্ষণীয়। বামপন্থীদেরও লক্ষ করা যায় তারা ঈশ্বর, ভগবান ও আল্লাহ এই শব্দের মাঝে ঈশ্বর বা ভগবান শব্দটিকে বেছে নেন সমালোচনার জন্য। কবি সাহিত্যিক তথা লেখকেরা ভালো করেই জানেন আল্লাহর সমালোচনা করলে কল্লা ফেলে দেবে মোল্লারা। কিন্তু সমালোচনার ক্ষেত্রে ঈশ্বর শব্দটি ব্যবহার করলে মাথা হারানোর ভয় নেই।

যেমন কাজী নজরুল বলেছিলেন, ভগবান বুকে একে দেই পদচিহ্ন। বামপন্থীরা বলেন, মানুষ শব্দটিতে কাটাতারের কোন বেড়া নেই, ঈশ্বর নামের কোন বড়বাবু এই বিশ্বসংসার চালাচ্ছেন না।

এই উপমহাদেশে যারা ঈশ্বরের বিরোধিতা করেন তারা ভালো করেই জানেন, প্রকৃতপক্ষে ঈশ্বরের কিছু করার ক্ষমতা নেই এবং তার অনুসারীরা বদ্ধ উন্মাদ নয়। কিন্তু এই পৃথিবীতে আল্লাহর বিরোধিতা করলে আল্লাহ নয় মোল্লারাই কল্লা ফেলতে রাজপথে নামবে। তাই উপমহাদেশীয় বাংলা ও সংস্কৃত নামধারী লেখকেরা ঈশ্বরের সমালোচনা করে গেছেন নির্দ্বিধায়। কিন্তু আরবী নামধারী লেখকের বেশিরভাগই কল্লা হারানোর ভয়ে 'আল্লাহ' শব্দ ব্যবহার না করে 'ঈশ্বর'ই ব্যবহার করেন।

ঈশ্বর বা ধর্মগ্রন্থের প্রতি অনাস্থা বহু বিজ্ঞানী, কবি ও সাহিত্যিকেরা প্রকাশ করে গেছেন।

কালজয়ী পদার্থবিজ্ঞানী আইনস্টাইন জার্মান ভাষায় লেখা এক চিঠিতে নিজের হাতেই অস্বীকার করেছিলেন ‘ঈশ্বরের হাত’! লিখেছিলেন, ‘‘ওই সব হাত-টাত বলে কিছু নেই। সবটাই মানুষের দুর্বলতা।’’ ওই চিঠিতে আইনস্টাইনের বক্তব্য ছিল, ‘‘তা সে যে ধর্মই হোক, আদতে তা আমাদের আদিম কুসংস্কারই। আমি মনে করি, ঈশ্বর শব্দটা মানুষের দুর্বলতার প্রকাশ আর সেই দুর্বলতা থেকেই তার জন্ম। আর কিছুই নয়।’’ 

পদার্থবিজ্ঞানী স্টিফেন হকিংস বলেছিলেন, যারা অন্ধকারকে ভয় পায় তারাই কেবলমাত্র বিভিন্ন ধর্মে বিশ্বাস করে, আমি অন্ধকারকে ভয় পাই না। সালফিউরিক এসিড এর আবিস্কারক আবু বকর মোহাম্মাদ ইবন যাকারিয়া আল রাযি বা আল-রাযি বলেছিলেন মহাবিশ্ব সৃষ্টির আগে সৃষ্টিকর্তা কি করতেন!

ঈশ্বরচন্দ্র বিদ্যাসাগর একবার বলেন "চেঙ্গিস খাঁ যখন লুটপাট আরম্ভ করলে তখন অনেক লোককে বন্দী করলে; ক্রমে প্রায় এক লক্ষ বন্দী জমে গেল। তখন সেনাপতিরা এসে বললে মহাশয়, এদের খাওয়াবে কে? সঙ্গে এদের রাখলে আমাদের বিপদ। কি করা যায়? ছেড়ে দিলেও বিপদ। তখন চেঙ্গিস খাঁ বললেন, তাহলে কি করা যায়। ওদের সব বধ কর। তাই কচাকচ করে কাটবার হুকুম হয়ে গেল। এই হত্যাকান্ড তো ঈশ্বর দেখলেন? কই একটু নিবারণ তো করলেন না। তা তিনি থাকেন থাকুন, আমার দরকার বোধ হচ্ছে না।"

নাস্তিকতা সম্পর্কে স্বামী বিকেকনন্দ বলেছিলেন, তোমরা প্রত্যেকে বরং ঘোর নাস্তিক হও কিন্তু আমি তোমাদের কুসংস্কারগ্রস্থ নির্বোধ দেখিতে ইচ্ছা করি না; কারণ নাস্তিকের বরং জীবন আছে, তাহার কিছু হইবার আশা আছে, সে মৃত নহে। কিন্তু যদি কুসংস্কার ঢোকে, তবে বুদ্ধিনাশ হয়, মস্তিস্ক দুর্বল হইয়া পড়ে, পতনের ভাব তাহাকে আচ্ছন্ন করে।

ঈশ্বর আল্লাহ তে বিশ্বাস বা অবিশ্বাস মানুষের একান্ত ব্যক্তিগত বিষয়। আমি চাই এ বিষয়ে প্রত্যেকের স্বাধীনতা থাকুক। অবিশ্বাসী কেউ ঈশ্বর বিরোধী একটা বই লিখলে বিশ্বাসীরা দুইটা লিখুন, ব্যাস। ঈশ্বর বা আল্লাহর বিরোধিতা করলে মানুষকে ক্ষিপ্ত হতে হবে কেন! ঈশ্বর বা আল্লাহ সর্বশক্তিমান হলে তিনি নিজেই এটার বিরোধিতা করবেন, তিনি নিজেই তাদের থামাবেন। কারুর ব্যক্তিগত বিশ্বাস অবিশ্বাস এর সূত্র ধরে তাকে আঘাত করা তো হিস্টিরিয়া গ্রস্থ বদ্ধ উন্মাদের লক্ষণ। তাই বদ্ধ উন্মাদ হবেন না, সমালোচনার জবাব সমালোচনা দিয়েই করুন।

সজল মন্ডল,
কলকাতা, ভারত
০৪/০১/২০১৯
