+++
date = 2018-11-18
lastmod = 2018-11-18
draft = false
tags = ["বাঙালির বিদ্বেষ", "সরলীকরণ"]
title = "বাঙালির বিদ্বেষ ও সরলীকরণ"
math = true
summary = """
কিছু নারীবাদীরা বলে পুরুষ মাত্রই ধর্ষক আবার কিছু বিচিবাদী দাবি করে নারী মাত্রই বেশ্যা। আবার নারী ও পুরুষের ভিতর এক শ্রেণী আছে যারা দাবি করে সুন্দর চেহারার মানুষ মাত্রই চরিত্রহীন। ঢালাওভাবে কবিদের লুচ্চা বলা লোকের সংখ্যাও নেহাত কম নেই এই সমাজে। হ্যাঁ,এই সমাজেই দেহের রং কালোদের দেখে বেশিরভাগ সাদারা নাক সিটকায় ও সুযোগ পেলেই রেসিজমে মেতে ওঠে। ঠিক এই কারণে রেসিজমের খেলায় বিভিন্ন প্রসাধন কোম্পানি গুলোও এক প্রকার প্রতিযোগিতায় নেমে যায়। এই বাংলাদেশে চাকরির ক্ষেত্রেও সেই অপেক্ষাকৃত মেধায় এগিয়ে থাকা কালো লোকের চেয়ে দুর্বল মেধার সুন্দর চেহারার লোকের কদর বেশি। 

"""

[header]
image = "hate.jpg"
caption = "বাঙালির বিদ্বেষ ও সরলীকরণ"

+++

কিছু নারীবাদীরা বলে পুরুষ মাত্রই ধর্ষক আবার কিছু বিচিবাদী দাবি করে নারী মাত্রই বেশ্যা। আবার নারী ও পুরুষের ভিতর এক শ্রেণী আছে যারা দাবি করে সুন্দর চেহারার মানুষ মাত্রই চরিত্রহীন। ঢালাওভাবে কবিদের লুচ্চা বলা লোকের সংখ্যাও নেহাত কম নেই এই সমাজে। হ্যাঁ,এই সমাজেই দেহের রং কালোদের দেখে বেশিরভাগ সাদারা নাক সিটকায় ও সুযোগ পেলেই রেসিজমে মেতে ওঠে। ঠিক এই কারণে রেসিজমের খেলায় বিভিন্ন প্রসাধন কোম্পানি গুলোও এক প্রকার প্রতিযোগিতায় নেমে যায়। এই বাংলাদেশে চাকরির ক্ষেত্রেও সেই অপেক্ষাকৃত মেধায় এগিয়ে থাকা কালো লোকের চেয়ে দুর্বল মেধার সুন্দর চেহারার লোকের কদর বেশি। আমাদের বেশিরভাগের ধারণা বিদেশি সাদা চামড়ার সাহেবদের সবাই ভালো লোক, আদতে তা মোটেও সত্য নয়। এই দেশের হিন্দুরা ঢালাওভাবে মুসলমানদের প্রতি একটা বিদ্বেষ পোষণ করে আবার একইভাবে মুসলমানরাও হিন্দুদের প্রতি একটা চরম বিদ্বেষ পোষণ করে শুধুমাত্র ধর্মের বিচারে। আবার সমতলের বেশিরভাগ লোকেরাও পাহাড়ীদের নাকবোঁচা বা একপ্রকার নিম্নশ্রেণীর বিকৃত লোক মনে করে।

সবাইকে ধর্ষক বা বেশ্যা বলা একরকম সরলীকরণ। স্বভাবত মানুষ সুন্দর চেহারার প্রতি একটু বেশি আকৃষ্ট হয় এবং এই কারণেই তাদের যাপিত জীবনে বন্ধু সংখ্যাও বেশি থাকে। শুধুমাত্র একাধিক জনের সাথে যৌন সম্পর্ক স্থাপন করলে কাউকে চরিত্রহীন বলা যায় না। চরিত্রহীন সে, যে অতি লোভী, কৃতঘ্ন, নিষ্ঠুর,ভন্ড ও প্রতারক। শুধুমাত্র একাধিক জনের শয্যাসঙ্গী হওয়া যদি চরিত্রহীনতার সংজ্ঞা হয় তাহলে একের অধিক বিয়ে করা প্রত্যেকটা লোক চরিত্রহীন। আসলে নিচু মানসিকতার প্রত্যেকটা লোকই চরিত্রহীন বা হীন চরিত্রের। শুধু চামড়া সাদা হলেই তাকে ভালো ভাবা একপ্রকার সরলীকরণ, ঠিক একইভাবে কালো চামড়ার কাউকে ছোটলোক বা নিচু মানসিকতার ভাবাও সরলীকরণ। আরবী নামধারী প্রত্যেকটা লোক যে ধর্মান্ধ বা বিকৃত মানসিকতার সেটা ভাবা বোকামি। আবার বাংলা নামধারী প্রত্যেকটা মানুষ হিন্দু নয়, আদি বাংলার বিভিন্ন সাংস্কৃতিক অনুষ্ঠান ও হিন্দুয়ানী নয়। বরং বাংলা সংস্কৃতির উৎসবকে যারা হিন্দুয়ানী বলে তারা চরিত্রহীন। শুধুমাত্র ভৌগোলিক বা জেনেটিক কারণে দেখতে অন্যরকম জন্ম নেয়া মানুষগুলোকে যারা ছোটলোক বলে তারা বিদ্বেষী ও বিকৃত।

নিজেকে বড় করে ভাবার জন্য বা বিশেষভাবে উপস্থাপনের জন্য আমরা বিদ্বেষ সৃষ্টি করি। আমাদের স্বার্থের জন্য আমরা অনেক কিছুতেই সরলীকরণ করি। মানুষকে তার কর্ম দিয়ে, তার মানসিকতা, তার চিন্তা চেতনার বিচারে মূল্যায়ন করা সুনীতির বহিঃপ্রকাশ। তাই একজন প্রগতিশীল মানুষ হওয়ার জন্য নিজের বিদ্বেষী মনোভাব পরিহার ও সরলীকরণ থেকে বিরত থাকা জরুরী।

সজল মন্ডল

১৮/১১/২০১৮
