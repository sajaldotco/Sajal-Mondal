+++
date = 2018-11-14
lastmod = 2018-11-14
draft = false
tags = ["বাঙালির প্রেম", "যৌনতা ও সন্তান", "মুক্ত দর্শন" ]
title = "বাঙালির প্রেম যৌনতা ও সন্তান"
math = true
summary = """
যে সম্পর্কে কোন পারস্পারিক সম্মান ও শ্রদ্ধাবোধ নেই তা আর যাই হোক প্রেম বা ভালোবাসার সম্পর্ক নয়। ভালোবাসার সম্পর্কে সবসময় পাওয়া না পাওয়ার হিসাব করাকে বলে বিজনেস, যেখানে কিছু বিনিয়োগ করা হয় লাভের আশায়। আর লাভের আশায় মানুষ অনেকসময় অতি লোভে পড়ে যায়, ঠিক তখনই তার সাধারণ বিচারিক ক্ষমতা ও বুদ্ধি লোপ পায়। দুইজনের পারস্পরিক বোঝাপড়ায় প্রেম হয়ে ওঠে রোমান্সকর। যদিও রোমান্স এখন ফিন্যান্সের সাথে ওতপ্রোতভাবে জড়িত, শুধুমাত্র ভালোবাসা দিবসে এই বাংলাদেশে আট থেকে দশ কোটি টাকার ফুল বিক্রি হয়। 

"""

[header]
image = "sheik_hasna.jpg"
caption = "বাঙালির প্রেম যৌনতা ও সন্তান"

+++

যে সম্পর্কে কোন পারস্পারিক সম্মান ও শ্রদ্ধাবোধ নেই তা আর যাই হোক প্রেম বা ভালোবাসার সম্পর্ক নয়। ভালোবাসার সম্পর্কে সবসময় পাওয়া না পাওয়ার হিসাব করাকে বলে বিজনেস, যেখানে কিছু বিনিয়োগ করা হয় লাভের আশায়। আর লাভের আশায় মানুষ অনেকসময় অতি লোভে পড়ে যায়, ঠিক তখনই তার সাধারণ বিচারিক ক্ষমতা ও বুদ্ধি লোপ পায়। দুইজনের পারস্পরিক বোঝাপড়ায় প্রেম হয়ে ওঠে রোমান্সকর। যদিও রোমান্স এখন ফিন্যান্সের সাথে ওতপ্রোতভাবে জড়িত, শুধুমাত্র ভালোবাসা দিবসে এই বাংলাদেশে আট থেকে দশ কোটি টাকার ফুল বিক্রি হয়।

কেউ বলে প্রেম শরীরি আবার কেউ বলে প্রেম অশরীরি, আমি বলি দুটোই। যৌনতা মানুষের আদিম বৃত্তির একটি, যার ফলে আমাদের জন্ম। বহুগামীতাও মানুষের আদিম স্বভাবের একটি অংশ কিন্তু সভ্যতার বিকাশ ঘটায় অনেক মানুষই এখন বহুগামিতা থেকে বিরত থাকে। তাই মানুষ এখন ১০ জনের ভালোবাসা পাওয়ার চেয়ে একজনের কাছ থেকে ১০ রকমের ভালোবাসা প্রত্যাশী। আমাদের এই সমাজে বিয়ের আগে প্রেম এক প্রকার ট্যাবু তাই এর বৈধতার জন্য বিবাহ নামক সার্টিফিকেটের প্রয়োজন হয়। তাই এখানে বেশিরভাগ ক্ষেত্রে দুইজনে একসাথে থাকতে থাকতে ভালোবাসা শেখে। আর অল্প কিছু লোক স্রোতের বিপরীতে গিয়ে ভালোবাসতে বাসতে একসাথে থেকে যায়।

এই সমাজ গর্ভধারণে একটা মেয়ে শিশুর থেকে একটা ছেলে শিশু বেশি আশাকরে। আর এইজন্য দেখা যায় একটা ছেলে সন্তানের আশায় মানুষ দুই বা ততোধিক সন্তানের জন্ম দেয়। অথচ একটা পরিবার গঠনে ছেলে সন্তান ও মেয়ে সন্তান দুটোরই সমান প্রয়োজন আছে। মেয়েসন্তান মানে ঘাড়ের বোঝা, এখানকার বেশিরভাগ মানুষই এই মতবাদে বিশ্বাসী। অথচ বৃদ্ধাশ্রমে যাওয়া বেশিরভাগ মা-বাবা তাদের ছেলের কারণেই সেখানে যায়। এখানে বিয়ের ক্ষেত্রে মেয়েদের সিদ্ধান্তের কোনো মূল্য নেই এমনকি মতামতেরও কোনো গুরুত্ব দেয়া হয়না। অথচ নারীরা গৃহস্থলীর কাজকর্ম সামলানোর থেকে শুরু করে আইএসএস (ইন্টারন্যাশনাল স্পেস স্টেশন) পর্যন্ত গবেষণায় নিযুক্ত আছে। তাই পরিবারে সবারই সমান গুরুত্ব ও প্রয়োজনীয়তা অনুভব করে সবাইকে সমান মর্যাদা দিন, বৈষম্য কমান।

সজল মন্ডল

১৪/১১/২০১৮
